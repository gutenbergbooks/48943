<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=UTF-8" />
 <title>
  L'isola dei baci, di Marinetti e Corra
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}
p.indl {text-align: left; margin-left: 5%;}
p.indr {text-align: right; margin-right: 5%;}
.center {text-align: center; text-indent: 0;}
.title {text-align: center; margin-top: 1em;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always; page-break-after: always;}
div.titlepage p {text-align: inherit;}
div.verso {text-align: center; padding-top: 2em; font-size: 95%; margin: 0 10%;}
div.verso p {text-align: inherit;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}

div.ad {margin-top: 2em; margin-right: 15%;  margin-bottom: 0; margin-left: 15%; page-break-before: always;}
div.ad p {text-align: center;}

h1,h2 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em; page-break-before: avoid;}

span.smaller {display: block; font-size: 85%; margin: .5em 5%;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.minor {width: 20%; margin-left: 40%; margin-right: 40%;}
hr.tbs {width: 20%; margin: 1.5em 40%; visibility: hidden;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
@media handheld {
hr.silver {display: none;}
}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.spaced4 {margin-left: 36%;}
.spaced3 {margin-left: 24%;}
.spaced2 {margin-left: 12%;}

.pad6 {margin-top: 6em;}
.pad2 {margin-top: 2em;}
.pad1 {margin-top: 1em;}

.x-small {font-size: 70%;}
.small {font-size: 85%;}
.large {font-size: 115%;}
.x-large {font-size: 130%;}
.main-t {font-size: 200%;}
.smcap {font-variant: small-caps;}
.upright {font-style: normal;}

table {margin: auto; border-collapse: collapse;}
.indice {width: 80%; line-height: 1em; margin-top: 2em;}
.indice td {padding-left: 1.5em; text-indent: -1em;}
.indice td.cap {text-align: right; vertical-align: top; white-space: nowrap; padding-left: 1em;}
.indice td.pag {text-align: right; vertical-align: bottom; white-space: nowrap;}
.opere {margin-top: 1.5em;}
.opere td.price {text-align: right; vertical-align: bottom; white-space: nowrap; padding-left: .5em;}
.pernacchi {margin: 1em 15%; page-break-before: always;}
.pernacchi td {text-align: center;}

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
.covernote {visibility: hidden; display: none;}
@media handheld {
  .covernote {visibility: visible; display: block;}
}

    </style>
  </head>
<body>

<div class="booktitle">
<h1>
L'ISOLA DEI BACI
</h1>
</div>

<hr class="silver" />

<div class="titlepage">
<p class="large">
<span class="smcap">MARINETTI e BRUNO CORRA</span>
</p>

<p class="pad2 main-t">
<span class="smcap">L'ISOLA dei BACI</span>
</p>

<p class="pad2">
<i>ROMANZO EROTICO-SOCIALE</i>
</p>

<p class="pad6">
<span class="small">MILANO<br />
STUDIO EDITORIALE LOMBARDO</span><br />
<span class="x-small">Via Durini, 18<br />
1918</span>
</p>
</div>

<div class="verso">

<hr />
<p>
PROPRIETÀ LETTERARIA
</p>
<hr />
</div>

<div class="chapter">
<p>
<span class="pagenum" id="Page_5">[5]</span>
</p>

<h2><a id="intro"></a>
Questo libro mi piace.
</h2>

<p>
<span class="pagenum" id="Page_7">[7]</span>
</p>

<p>
<i>Questo libro mi piace moltissimo. Ne
sono francamente entusiasta. Mi è più
simpatico di tutti gli altri miei e di tutti
gli altri di Marinetti. Non so e non voglio
dire quanto valga. Ma mi soddisfa.
Mi piace. Sono straordinariamente contento
di poterlo dare al pubblico.</i>
</p>

<p>
<i>Le ragioni? Eccole.</i>
</p>

<p>
<i>È un libro che rimane <span class="upright">fuori dalla letteratura</span>.
<span class="pagenum" id="Page_8">[8]</span>
È un libro che volta le spalle
con risoluta disinvoltura a tutte le noiose
e gravose persone le quali dedicano solitamente
la loro attività alle cose letterarie:
scrittori, giornalisti, filosofi, critici,
pensatori, intenditori d'arte. A tutti costoro
peserà sullo stomaco buongustaio per
un tempo, spero, abbastanza lungo. Esso
infatti è un romanzo che non è un romanzo
con delle psicologie che non sono
psicologie, dei lirismi che non sono lirismi,
delle satire che non sono satire, delle descrizioni
che non sono descrizioni. E poi,
lo stile! Che dire del suo stile? La nostra
lingua non possiede termini abbastanza
obbrobriosi per qualificare la villania
stilistica che si trova racchiusa in queste
pagine. È certo insomma che tutti
gli intenditori di letteratura torceranno
gli occhi con disgusto da questo libro e
si rifiuteranno di chiamarlo <span class="upright">romanzo</span>, per
non offendere gli altri veri romanzi bene
educati e <span class="upright">come si deve</span>.</i>
</p>

<p>
<span class="pagenum" id="Page_9">[9]</span>
</p>

<p>
<i>Ecco la prima giustificazione della mia
preferenza.</i>
</p>

<p>
<i>La seconda è l'inversa.</i>
</p>

<p>
<i>Per le stesse ragioni per le quali dispiacerà
alle <span class="upright">persone di lettere</span> questo libro
piacerà agli altri, a quelli che (beati
loro!) sono lontani dalla letteratura. Sarà
letto con simpatia da ufficiali, da professionisti,
da studenti, da industriali, da
signore. Con simpatia e con disinvoltura:
senza pedanteria. Senza pretese di vivisezioni
critiche le quali sempre uccidono
e immobilizano l'organismo su cui vengono
operate togliendogli la sua unica
ragione di interesse: la vita. Letto a questa
maniera, cordialmente, potrà trasmettere
al lettore la intensa vibrazione di
allegria che costituisce la sua anima: e
divertirà.</i>
</p>

<p>
<i>In conclusione, insomma, questo libro
mi piace perchè non è un vero libro.</i>
</p>

<p>
<span class="pagenum" id="Page_10">[10]</span>
</p>

<p>
<i>Esso è insieme una discussione, una risata,
una burla, una conversazione da
caffè, una polemica, una ubbriacatura,
una sassata in un vetro. Esso è, in complesso,
un <span class="upright">pezzo di vita</span>. Può quindi essere
veramente capito soltanto da chi ama la
vita più della letteratura, da chi ama le
discussioni, le risate, le burle, le conversazioni,
le sassate, le polemiche e le ubbriacature
più che non le parole stampate.</i>
</p>

<p>
<i>Noialtri autori ci siamo divertiti immensamente
a scriverlo. Lo abbiamo scritto
senza annoiarci e senza affaticarci. Ed
ecco ancora una ragione della nostra simpatia
per questo lavoro.</i>
</p>

<p>
<i>Sappiamo bene che secondo i plumbei
dogmi di tutti i più seri critici l'arte è
una cosa faticosa, dolorosa, pesante, lunga
e triste. Ma noi, lo confessiamo, abbiamo
un istintivo ed invincibile orrore per le
<span class="upright">sudate carte</span>.</i>
</p>

<p>
<span class="pagenum" id="Page_11">[11]</span>
</p>

<p>
<i>Sappiamo anche che secondo altri dogmi
dei medesimi critici l'arte deve insegnare,
correggere, predicare, fustigare. Ma noi
persistiamo nel credere al nostro istinto
che ci fa amare sopra tutti gli altri un
libro come questo, un libro di leggerezza,
di allegria e di salute.</i>
</p>

<p>
<i>Quanto a me, poi, io credo fermamente
che il divertimento abbia una funzione
sociale più importante di moltissime delle
cosidette cose serie. E mi riterrei meritevole
della più genuina riconoscenza da
parte della mia generazione se riuscissi a
divenire semplicemente il suo <span class="upright">divertitore</span>.</i>
</p>

<p class="indr">
BRUNO CORRA.
</p>
</div>

<div class="somm">
<p>
<span class="pagenum" id="Page_13">[13]</span>
</p>

<h2>
INDICE
</h2>

<table class="indice" summary="">
 <tr>
  <td class="cap">1. —</td> <td><a href="#cap1">I turisti misteriosi</a></td> <td class="pag">pag. 17</td>
 </tr>
 <tr>
  <td class="cap">2. —</td> <td><a href="#cap2">Giacomo Satutto</a></td> <td class="pag">25</td>
 </tr>
 <tr>
  <td class="cap">3. —</td> <td><a href="#cap3">L'albergo della Grotta bleu</a></td> <td class="pag">31</td>
 </tr>
 <tr>
  <td class="cap">4. —</td> <td><a href="#cap4">A Londra, a Parigi, a Zurigo, a Tripoli alle calcagna di un complotto</a></td> <td class="pag">39</td>
 </tr>
 <tr>
  <td class="cap">5. —</td> <td><a href="#cap5">Un bacio notturno che non spiega nulla</a></td> <td class="pag">49</td>
 </tr>
 <tr>
  <td class="cap">6. —</td> <td><a href="#cap6">La grotta del Bove marino</a></td> <td class="pag">59</td>
 </tr>
 <tr>
  <td class="cap">7. —</td> <td><a href="#cap7">Il Congresso rosa</a></td> <td class="pag">71</td>
 </tr>
 <tr>
  <td class="cap">8. —</td> <td><a href="#cap8">Il grande discorso politico</a></td> <td class="pag">87</td>
 </tr>
 <tr>
  <td class="cap">9. —</td> <td><a href="#cap9">La catastrofe</a></td> <td class="pag">97</td>
 </tr>
 <tr>
  <td class="cap">10. —</td> <td><a href="#cap10">Il Controveleno</a></td> <td class="pag">105</td>
 </tr>
 <tr>
  <td class="cap">11. —</td> <td><a href="#cap11">L'apoteosi wagneriana</a></td> <td class="pag">111</td>
 </tr>
 <tr>
  <td class="cap">12. —</td> <td><a href="#cap12">La nuova religione internazionale</a></td> <td class="pag">121</td>
 </tr>
 <tr>
  <td class="cap">13. —</td> <td><a href="#cap13">L'intervento</a></td> <td class="pag">129</td>
 </tr>
 <tr>
  <td class="cap">14. —</td> <td><a href="#cap14">Telegrammi cifrati e decorazioni</a></td> <td class="pag">137</td>
 </tr>
</table>

<hr />
</div>

<div class="chapter">
<p>
<span class="pagenum" id="Page_15">[15]</span>
</p>

<h2 title="1. I turisti misteriosi"><a id="cap1"></a>
I TURISTI MISTERIOSI
<span class="smaller">I.</span>
</h2>

<p>
La troppo intensa partecipazione alla
vita febbrile della nostra epoca guerresca
e rivoluzionaria, ci costrinse, ai primi di
agosto, a prenderci quindici giorni di assoluta
vacanza. Il primo treno in partenza
dalla stazione di Milano verso un porto
di mare, alla ricerca di un'isola piacevole
e fresca.
</p>

<p>
Napoli. Banchina dell'Immacolatella. Le
quattro del pomeriggio. Mancano pochi
minuti alla partenza del piroscafo per
Capri. Odori ruvidi e selvaggi di carbone,
catrame, sterco, carrube e aranci collaborano
<span class="pagenum" id="Page_18">[18]</span>
colla fermentazione bollente del mare.
Atmosfera di lana scottante. Sul ponte
troviamo a stento due posti che ci permettono
di sudare comodamente fra un
deretano di popolana e un napoletano sbarbatissimo,
vestito all'inglese, che ostenta
un accento perfetto nel parlare francese.
</p>

<p>
Il mare gonfio d'oro accecante. Afa.
Abbiamo la sensazione di trovarci nel letto
dorato di Desdemona sotto i cuscini e i
pugni del negro Otello.
</p>

<p>
Ansia crescente. Desiderio di tuffarsi
nel fresco della velocità, verso l'indaco
del golfo liscio, ricamato di scie e triangoli
stanchi di vele. Se non si parte subito
avremo fatalmente un colpo di sole.
Sopraggiungono invece dei nuovi viaggiatori
sbuffanti, agitati, rumorosi, elegantissimi,
strani, affannosamente accorati di
non trovare più un posto da sedere.
</p>

<p>
Sono dieci o dodici uomini d'età diversa,
evidentemente ricchi, ma dai modi insoliti
e tutti legati da un incomprensibile
interesse comune.
</p>

<p>
Fra di loro una giovane signora elegante,
alta, fine, snodata nella lieve e morbida
toilette nera, sotto l'ala fuggente di
un magnifico cappello nero: viso pallido
<span class="pagenum" id="Page_19">[19]</span>
delicato, bocca sensuale un po' grande,
occhi scuri ma brillanti, pieni di un'intelligenza
allegra. Indoviniamo subito suo
marito, Paul De Ritten, bellissimo giovane,
snello, occhi azzurri sotto i capelli biondi
ondulati, ch'egli ricompone di tanto in
tanto con le mani fine, aristocratiche, cariche
di anelli antichi. Ritto davanti a noi
indica e spiega ai suoi amici le grosse
mine galleggianti fra le quali il piroscafo
naviga ora cautamente.
</p>

<p>
A cento metri sulla nostra destra ci
segue un cacciatorpediniere, lucido, metallico,
geometrico, grondante di luce.
</p>

<p>
La velocità non ci dava frescura. Sonnecchiavamo
dalla noia quando ci si avvicinò
uno degli ultimi viaggiatori sopravvenuti,
il conte Ricard, giovane, grasso, bruno,
mellifluo, pettinatissimo, modi untuosi.
L'avevamo conosciuto e ritrovato spesso
nei centri artistici europei, senza domandarci
mai chi era e se realmente ci
piaceva. Utilissimo però: volle presentarci
ai suoi amici e alla bellissima Contessa
De Ritten. Questa sembrava spostata fra
quegli uomini, trascurata. Suo marito non
le rivolgeva quasi mai la parola.
</p>

<p>
Una frase colta a volo aumentò per
<span class="pagenum" id="Page_20">[20]</span>
noi il mistero che avvolgeva tutta la comitiva:
“Ma le donne proprio non ci
volevano: il conte de Ritten è stato poco
serio, poteva lasciare la sua signora a casa„.
Parlava così, concitatamente, il barone
Truffard, tricheco vestito di bianco, grosso
viso ultra violetto, corpo straripante
viscido. Si alzò faticosamente. Raggiungemmo
insieme il gruppo dei suoi amici
che discutevano animatamente pro e contro
un articolo della Tribuna sulla questione
Dalmata.
</p>

<p>
— Andate a Capri per riposarvi? domandammo
a Ricard.
</p>

<p>
— No, si tratta di una riunione politica.
</p>

<p>
— Un congresso?
</p>

<p>
— No qualche cosa di molto più importante.
Vi spiegherò tutto domani. Quel
magro, miope, è un valentissimo musicista
ebreo inglese, figlio di un ricco banchiere
della Rue Saint-Honorè, Jean Cohn.
Dietro di lui quel tipo d'abatino tutto
curve e moine, dalla grossa bocca viziosa,
e dagli occhi sfuggenti è il giovane poeta
Guido Pietrachiara, umbro, ricco, un certo
ingegno.
</p>

<p>
Il piroscafo rallentava sotto le alte rocce
<span class="pagenum" id="Page_21">[21]</span>
a terrazze di Sorrento, giallastre, vecchie
sulla morbidezza giovanile, sana e carnale
del mare troppo azzurro. Lassù le
balaustre straripanti di vegetazioni invitavano
agli amori facili. Tutti si sporgevano
al parapetto del piroscafo sul vociare
dei barcaioli napoletani.
</p>

<p>
Con voce languida e un po' rauca la
Contessa De Ritten diceva:
</p>

<p>
— Che paese meraviglioso! Bisognerebbe
non aver fatto ancora il proprio
viaggio di nozze, per venirlo a far qui.
</p>

<p>
— Puoi farne un secondo, con un altro,
se lo desideri — rispose De Ritten con
una punta d'ostilità.
</p>

<p>
— Oh no! È troppo tardi! Ora non
posso più pensare che al caro marmocchietto
nostro.
</p>

<p>
Il piroscafo si voltò per fendere di
nuovo l'alito soave del golfo opprimente
di delizia. La prua copriva e scopriva
sospirando il profilo nudo dell'Isola di
Capri, perlacea, coricata, inutile e assurda
all'orizzonte.
</p>

<p>
Tutti tacquero, seduti, ripresi a poco
a poco dal torpore solare.
</p>

<p>
Si sentiva soltanto borbottare il grosso
deputato russo Markoff, apopleticamente
<span class="pagenum" id="Page_22">[22]</span>
seduto, viso gonfio, pizzo e baffi biondi,
stiffelius nero fuori moda, pancia scoppiante
tra le coscie enormi divaricate,
piccoli occhi celesti, irritati dalle lentezze
del cameriere che gli portava ora la quarta
ghiacciata di caffè. La prese e la tenne con
le due mani sotto il mento religiosamente.
</p>

<p>
— Ho detto portare presto presto da
bere... Voi me non venire mai!... Voi servire
sempre altra gente prima di me!
</p>

<p>
Poi disse al suo servitore:
</p>

<p>
— Ora che scenderemo, prima d'andare
all'Albergo, bisogna mandare dispaccio
al nostro ambasciatore a Roma.
</p>
</div>

<div class="chapter">
<p>
<span class="pagenum" id="Page_23">[23]</span>
</p>

<h2 title="2. Giacomo Satutto"><a id="cap2"></a>
GIACOMO SATUTTO
<span class="smaller">II.</span>
</h2>

<p>
Al momento di scendere dal piroscafo
davanti alla <i>marina grande</i> di Capri lutti
cercavano, senza trovarlo, il barone Truffard.
Ricard disse: — È andato a cercare
a poppa il suo protetto.
</p>

<p>
Ed arrivò infatti sorreggendo con tenerezza
fraterna un essere fantastico e misterioso
che merita una rapida, ma completa
descrizione. Sembrava un mendicante
vagabondo; ed era relativamente
pulito.
</p>

<p>
Era vecchio, magro, lungo, curvo, cadente,
ma con dettagli accurati nel vestito
<span class="pagenum" id="Page_26">[26]</span>
tutto rammendato. In mano, il classico
bastone dei viandanti, più alto della sua
stessa persona, con in cima appiccicato un
disco di cartone bianco coperto di scritture
a matita.
</p>

<p>
Sulle spalle gli ciondolava una specie
di lunga borraccia bitorzoluta, coperta di
panno grigioverde e tutta legata come un
salame.
</p>

<p>
Aveva in testa un berrettino biancastro
da galeotto. Dei piccoli occhi di ferro
grigio. Malamente sbarbato. Portava infilata
al braccio sinistro una grossa gamella
da soldato, nuova. Rischiò di cadere
cento volte scendendo in barca
poichè gli arnesi che gli servivano di scarpe
erano di una eccezionale antipraticità: sembravano
enormi sandali ed erano invece
semplicemente le colossali suole mal tagliate
di un paio di scarpe fuori da qualunque
misura umana.
</p>

<p>
Si soffriva pensando ai dolori di quei
poveri vecchi piedi nudi e callosi che volevano
trascinare ed erano trascinati dal
peso di quei due zoccoli strani di cuoio
accartocciato e di stracci inutili.
</p>

<p>
In barca si tolse dalle spalle l'incomprensibile
borraccia. Gli domandammo: “È
<span class="pagenum" id="Page_27">[27]</span>
per l'acqua, non è vero?„. Ci rispose con
voce affannosa: “No, non c'è acqua,
serve per la curiosità della gente„.
</p>

<p>
Poi, mostrandoci con un gesto iroso il
signor Truffard che sorrideva: “Tutti vogliono
sapere dove vado e se c'è l'acqua
nella borraccia, tutti si arrabbiano perchè
sono tutti nell'inganno, io solo vado
verso la verità; Dio è davanti a me e ho
avuto il battesimo del sangue; possono
fare quel che vogliono, gli uomini, ma
non impareranno mai a far crescere
l'erba!„.
</p>

<p>
Gli domandammo che cosa significavano
le scritture del suo disco. Rispose, con
voce spenta: “Tutta la mia vita„.
</p>

<p>
Intervenne Truffard che ci spiegò solennemente
come stesse raccogliendo i
pensieri e gli aforismi profondissimi di
Giacomo Satutto, per pubblicarli sul
Figaro.
</p>

<p>
Ma Satutto non voleva interpreti. Disse
irosamente: “Faccio tutto per la curiosità
della gente. Tutti vogliono sapere
cosa c'è nella gamella. È vuota. Aspetterà
sempre il rancio. Se mi dànno qualchecosa
bene, ma non cerco mai niente a
nessuno. Il vicerè lo sa„.
</p>

<p>
<span class="pagenum" id="Page_28">[28]</span>
</p>

<p>
Questo discorso sconclusionato ci vietò
d'interessarci alla bellezza di Capri. Seguimmo
Truffard e il suo strano protetto
all'albergo della Grotta Bleue, dove metà
della comitiva aveva già fissato l'alloggio.
</p>
</div>

<div class="chapter">
<p>
<span class="pagenum" id="Page_29">[29]</span>
</p>

<h2 title="3. L'albergo della Grotta bleue"><a id="cap3"></a>
L'ALBERGO
DELLA GROTTA BLEUE
<span class="smaller">III.</span>
</h2>

<p>
Ci convincevamo sempre più che le stravaganze
esteriori di quella gente non potevano
essere che un'abilissima mascheratura
di tenebrosi benchè indecifrabili
scopi politici.
</p>

<p>
Prima di tutto era assai sospetto, nel
momento attuale, il fatto che numerosi
individui appartenenti alle più svariate
nazionalità fossero così uniti da legami
evidentemente profondi — Truffard, banchiere
francese. De Ritten, letterato francese,
figlio d'un camerlengo del Papa;
Pietrachiara, poeta italiano; Benali, attore
<span class="pagenum" id="Page_32">[32]</span>
italiano, Conte Ladolce, dalmata; Ricard,
francese o irlandese; Markoff, deputato
della Duma; il granduca Federor Cohn,
musicista ebreo inglese che si dichiara
cristiano e fa l'antisemita; Djamil, avvocato
turco egiziano; Stopwitz, archeologo polacco,
ma forse austriaco; Werkopfen, antiquario
e numismatico svizzero, ma forse
tedesco; il barone Makra, professore ellenista
d'origine rumena; Rudolf Thompson,
direttore d'una Biblioteca di Chicago,
nordamericano d'origine tedesca; Terrapiccola,
ricco proprietario brasiliano.
</p>

<p>
Le nostre indagini, invece di chiarirsi,
si annebbiavano. E vi naufragavano dentro
gli isolotti incerti delle nostre ipotesi.
</p>

<p>
Nel corridoio sentimmo: da una porta
semiaperta il brontolio di Markoff che
dettava al segretario: “non dimenticate
di porre nettamente la questione del disarmo...„.
</p>

<p>
Ma fummo distratti dalla voce concitata
di De Ritten che usciva velocemente dalla
sua camera senza vederci, sbattendo dietro
di sè la porta. Origliammo, poi guardammo
dal buco della serratura. La contessa
De Ritten, deliziosamente discinta, singhiozzava
su una poltrona.
</p>

<p>
<span class="pagenum" id="Page_33">[33]</span>
</p>

<p>
Pensammo che la Contessa De Ritten
fosse di una nazionalità nemica e che da
questo derivasse il dissidio evidente che
agitava la coppia.
</p>

<p>
Farle la corte —, ci sembrò l'unico modo
per capire e orizzontarci. L'amico Ricard
diventava sempre più evasivo nelle sue
risposte alle nostre interrogazioni. Avevamo
forse svegliato i sospetti della comitiva.
</p>

<p>
Mentre scendevamo giù per il pranzo,
un cameriere ci portò un biglietto da visita:
<i>Paolo Castretta, viaggiatore di commercio</i> —,
e sotto, a matita: “ha l'onore
di chiedere un breve colloquio„.
</p>

<p>
Lo indovinammo, a una tavola, sulla
terrazza alberata: tipo meridionale, occhi
neri vivacissimi, baffetti neri. Egli sembrò
non vederci e noi, obbedendo a un
istintivo piano tattico, senza guardarlo ci
sedemmo a un tavolo lontanissimo dal suo.
</p>

<p>
Nel caldo e morbido crepuscolo lilla
che soffocava di dolcezza e spegneva i
profili scabri dell'isola, i volumi verdi
della vegetazione e le chiazze bianche
delle ville, agonizzava il vociare dei barcaioli
della Marina Grande.
</p>

<p>
A quando a quando, tintinnio di bicchieri
<span class="pagenum" id="Page_34">[34]</span>
e brontolio di Markoff già ubbriaco
di champagne. Castretta, del quale sbirciavamo
le spalle, era, come noi, preoccupato
dalla misteriosa comitiva.
</p>

<p>
Sentivamo, con profonda gioia artistica,
di esser stati condotti dal caso proprio
nel centro di uno di quei viluppi di realtà
illogiche, di apparenze assurde e contradittorie,
ma condotte con assoluta naturalezza,
in una di quelle zone sature di
eccezionalità, il cui studio appassiona e
eccita in modo particolare i nostri intuiti
futuristi, sempre affamati di novità.
</p>

<p>
Tutti quei viaggiatori sembravano spostati
in quel luogo e in quel momento.
Nondimeno, a misura che la notte di Capri
scendeva a inzuppare col suo triple
extrait di chiaro lunare le eleganti forme
delle rupi sdraiate sul mare, sentivamo
che la loro presenza era veramente naturale
e giustificata da ragioni indiscutibili.
</p>

<p>
Marinetti d'altra parte sentiva brutalmente
discordante il tinnire dei suoi speroni
da bombardiere. Le bambagie e il liquore
perlaceo dell'atmosfera vile per
troppo languore si sforzavano di spegnere
sulla sua uniforme grigioverde la fiamma
<span class="pagenum" id="Page_35">[35]</span>
dorata della bombarda e il taglio argenteo
della ferita.
</p>

<p>
Il musicista Cohn ebbe qualche colpo
di tosse. Mi ricordai che Ricard lo aveva
detto tisico spedito. Tutti si alzarono parlando
dell'umidità pericolosa delle notti
di Capri. Vi furono dei brevi saluti.
</p>

<p>
E noi rimanemmo silenziosi davanti all'enorme
Mistero illimitato, seducentissimo,
insidioso, penetrante e sfuggente che
aveva la forma stessa del golfo notturno.
</p>
</div>

<div class="chapter">
<p>
<span class="pagenum" id="Page_37">[37]</span>
</p>

<h2 title="4. A Londra, a Parigi..."><a id="cap4"></a>
A LONDRA, A PARIGI,
A ZURIGO, A TRIPOLI,
ALLE CALCAGNA
DI UN COMPLOTTO
<span class="smaller">IV.</span>
</h2>

<p>
Il <i>viaggiatore di commercio</i> Paolo Castretta
ci attendeva al varco nel corridoio
del primo piano. Ci supplicò di non rimandare
il colloquio. Fummo costretti a
riceverlo subito.
</p>

<p>
La luce elettrica essendo soppressa a mezzanotte,
tra due candele e i violini insistenti
delle zanzare, ascoltammo queste
strane e impressionanti confidenze.
</p>

<p>
— Voi sapete senza dubbio chi sono.
Vi prego di aiutarmi a conservare il mio
incognito per qualche giorno ancora. Ho
ricevuto da una altissima autorità l'incarico
<span class="pagenum" id="Page_40">[40]</span>
di scoprire chi sono in realtà i viaggiatori
stranissimi giunti ieri con voi,
i loro progetti e lo scopo del loro
viaggio„.
</p>

<p>
Poi con tono iroso ed eccitato, aggiunse:
</p>

<p>
— Sono cinque anni che li seguo con
inaudita tenacia e abilità e debbo, ve lo
dico con dolore, confessarmi vinto! Non
so ancora oggi chi sono in realtà quelle
canaglie!
</p>

<p>
— Sapete dunque che sono delle canaglie.
È già qualchecosa.
</p>

<p>
— Sì, no, in realtà non potrei dirlo.
Eppure voi sapete che sono stato io a
scoprire i ladri delle tre collane a Dublino.
Non era facile! Sono io che ho
scoperto l'infanticida della <i>ottava via</i> di
New-York. Ebbene, dopo cinque anni di
inseguimento, questi signori sono per me,
come per voi, inspiegabili e più che mai
misteriosi.
</p>

<p>
Quattro anni fa incontrai il musicista
Cohn, l'ebreo tisico, in una violentissima
dimostrazione di suffragette a Trafalgar
Square. Gli parlai, conquistai la sua simpatia
difendendo a pugni con lui tre ragazze
malmenate dagli studenti antisuffragisti.
Fummo tutti caricati brutalmente
<span class="pagenum" id="Page_41">[41]</span>
dai monumentali policemen a cavallo e
ruzzolammo tutti, per non essere calpestati,
giù nel sottosuolo di una bottega,
in un guazzabuglio urlante di gambe femminili,
di chignons scomposti e di cappelli
femminili accartocciati. Due ore dopo
fingevo di dormire in un camerone della
Casa delle suffragette assediata dalla polizia,
quando Cohn, sdraiato vicino a me,
chiamò a bassa voce Miss Dolly, la celebre
propagandista e le consegnò uno
chèque di 100.000 lire. Capite? Voi, forse.
Io no.
</p>

<p>
Allora mi parve di intravedere in Cohn
e nei suoi amici Truffard e De Ritten
degli anarchici milionari, preparatori di
un largo movimento contro l'attuale ordinamento
sociale. Tanto più che qualche
sera dopo io incontrai i loro amici Werkopfen
e Pietrachiara, pure ricchissimi, in
automobile in compagnia di Tzereti, il famoso
dinamitardo evaso dalle carceri siberiane.
</p>

<p>
D'altra parte sono quasi tutti dei raffinatissimi
cultori d'arte. Werkopfen, antiquario
e numismatico, possiede un museo
di un valore incalcolabile in casa sua
a Zurigo. Sono quasi tutti fanaticamente
<span class="pagenum" id="Page_42">[42]</span>
appassionati di musica classica. Il giovane
Pietrachiara, che ha ereditato parecchi milioni
da suo padre, viaggia con l'unico
scopo apparente di sentire dei concerti di
buona musica.
</p>

<p>
So inoltre che sono azionisti di una
grande società per gli scavi ad Atene.
Markoff ha fondato a Mosca un ricovero
per i pittori poveri. Credetemi. Nulla è
più tragico della mia situazione. Posso
dire di conoscerli a fondo: ma è come se
non li conoscessi affatto.
</p>

<p>
Se sono anarchici non sono cultori di
arte. Se sono anarchici o cultori d'arte
è difficile che siano agenti jugoslavi. Poichè
dovete sapere che due anni fa li ho
trovati tutti in una tumultuosa assemblea
politica di serbi, czechi, montenegrini,
greci, sloveni e croati. Una cameraccia
puzzolente ed affumicata del Faubourg
Saint Antoine a Parigi.
</p>

<p>
Il Conte Ladolce vi pronunciò un discorso
antitaliano. Lo stesso Ladolce, ha
fondato a Roma una scuola di danze
greche.
</p>

<p>
E che ne dite di quel vagabondo sospetto
che chiamano Giacomo Satutto? Passeggiava
ieri l'altro per le vie di Napoli portando
<span class="pagenum" id="Page_43">[43]</span>
una gran croce sulle spalle, in
mezzo a un nugolo di scugnizzi. Lo feci
arrestare. Lo interrogai. Niente. Sempre
niente.
</p>

<p>
Avete osservato il turco? L'avvocato
Djamil bey? Ebbene all'inizio della mia
missione, egli mi sembrò il personaggio
più importante e più significativo. Ufficiale
dell'esercito turco, comandava un
battaglione contro di noi al combattimento
di Sidi Messri. È lì anzi che io ebbi il
piacere di conoscervi per la prima volta — disse
rivolgendosi a Marinetti — Voi mi
avete dimenticato, ma io non dimentico
nessuno.
</p>

<p>
Ero travestito da corrispondente di
guerra e entrai con voi nella villa di quel
signore, Djamil bey. Mentre voi cogli ufficiali
italiani sgombravate il pianterreno
dai feriti arabi, mi ricordo perfettamente,
il 26 ottobre alle dieci del mattino, nella
tempesta spaccante e fracassante della fucileria,
sudato, assordato, io salivo al
primo piano, torrido come un forno, e
vuotavo i cassetti di tutte le carte.
</p>

<p>
Più di duecento lettere di De Ritten,
Werkopfen e degli altri suoi amici, che
ho su con me nel mio baule.
</p>

<p>
<span class="pagenum" id="Page_44">[44]</span>
</p>

<p>
Mi sembrò anche allora di essere sull'orlo
della grande scoperta. Niente.
</p>

<p>
In quanto alla signora De Ritten credo
che subisca ogni giorno delle stupide
scene di gelosia da suo marito. Mi dicono
che egli sia innamoratissimo di lei. Ma
che strano tipo! Se è geloso perchè la
trascina sempre in mezzo a tanti uomini?
</p>

<p>
Ho fatto di più. Ho fatto arrestare
Djamil bey, un anno fa. Fu dovuto rilasciare
entro ventiquattro ore dietro pressioni
superiori.
</p>

<p>
Questi individui sono tutti protetti da
personaggi potentissimi. Per quale ragione?
Non si sa. Sono sostenuti dall'alta banca.
Alcuni ostentano un certo patriottismo,
ma in realtà tutti se ne infischiano e
molti non nascondono la loro avversione
per la guerra.
</p>

<p>
Degli internazionalisti dunque? Eppure
sono in relazioni intime col Vaticano, parlano
con disprezzo del popolo, vantano lo
spirito d'autorità e d'ordine germanico e
arricciano il naso schifiltosamente alla parola
<i>rivoluzione</i>.
</p>

<p>
A proposito, voi forse ignorate che vi
sono ferocemente nemici. Pietrachiara ha
più volte fatto delle ridicole pressioni
<span class="pagenum" id="Page_45">[45]</span>
su un noto deputato clericale suo cugino
perchè facesse una interpellanza alla Camera
contro le manifestazioni futuriste al
Costanzi.
</p>

<p>
Questa riunione di gente sospetta se
era già equivoca in tempo di pace è divenuta
veramente pericolosa da che siamo
in guerra. Conto quindi sul vostro patriottismo
perchè mi aiutiate in questa
partita difficile, ma non perduta ancora.
Ho visto che conoscete bene Ricard. Lo
credo un buon filo conduttore„.
</p>
</div>

<div class="chapter">
<p>
<span class="pagenum" id="Page_47">[47]</span>
</p>

<h2 title="5. Un bacio notturno"><a id="cap5"></a>
UN BACIO NOTTURNO
CHE NON SPIEGA NULLA
<span class="smaller">V.</span>
</h2>

<p>
Castretta ci lasciò alle due. L'atmosfera
quasi tropicale e le zanzare ci impedivano
di coricarci.
</p>

<p>
Dal balcone aperto non entrava che calore,
voluminoso e soffocante calore di
vegetazione esuberante e di vigne mostruose,
calore concentrato dei vini rossi
e fantasiosi, calore delle larghe stelle
scoppiate di calore sul mare spasimante
in calore.
</p>

<p>
Si respirava male come imbavagliati da
due belle mani femminili. Inquietudine
lussuriosa. Palpito lontanissimo dei lontanissimi
<span class="pagenum" id="Page_50">[50]</span>
rimbombi del fronte quasi dimenticato.
Notte schifosamente neutrale e
pacifista fatta per l'animale che striscia,
il pancione che russa, la donna che beve
l'amore da tutti i pori.
</p>

<p>
Terrore soave di tutte le rinuncie e di
lutti gli abbandoni. Avevamo il cervello
in fiamme e una lucidità insufficiente per
il problema da risolvere.
</p>

<p>
Una voce febbrile di donna che partiva
dal balcone vicino al nostro attirò la nostra
attenzione.
</p>

<p>
— Paul, Paul, mon chéri, ne t'en va
pas, reste ici, je t'en supplie.
</p>

<p>
Poi, un rumore di porta sbattuta e dei passi
veloci nel corridoio. Origliammo un istante.
</p>

<p>
De Ritten scendeva le scale, traversava la
terrazza alberata e si allontanava sulla strada.
</p>

<p>
Concertammo rapidamente un piano
strategico. Bruno Corra si slanciò giù per
seguire, sorvegliare e interrogare possibilmente
il marito; Marinetti si assunse
l'incarico di avvicinare la signora De Ritten
che era rimasta nella sua camera
buia con la porta semiaperta.
</p>

<p>
Tutto era calmo nell'albergo. Cautamente,
preannunciandosi con un po' di
rumore Marinetti entrò.
</p>

<p>
<span class="pagenum" id="Page_51">[51]</span>
</p>

<p>
— Scusate, scusate, Signora, ho sentito un
vostro grido, ho pensato che soffrivate o
che avevate bisogno di qualcuno. Volete
che chiami la cameriera?
</p>

<p>
— No, grazie, signor Marinetti, non ho
bisogno, non chiamate nessuno. Mio Dio!
Che scandalo!
</p>

<p>
Si teneva faticosamente in piedi reggendosi
alla spalliera di una poltrona e
si sentivano stridere le sue belle unghie
che ne laceravano la stoffa. Senza vederla
si sentiva la sua bellezza seminuda: la
vestaglia aperta le era scivolata giù un
po' dalle spalle. Aveva la voce rauca, di
lagrime.
</p>

<p>
— Quelle angoisse affreuse! Je sens que
je deviens folle. Vi conosco troppo poco,
signore, non posso dirvi nulla, ma soffro
spaventosamente. Grazie, grazie, siete
molto gentile.....
</p>

<p>
E scoppiò in singhiozzi.
</p>

<p>
— Ma cosa è successo? Parlate. Vi darò
un consiglio.
</p>

<p>
— Non è possibile! sono perduta! tutta
la mia felicità è perduta! non mi ama
più, lo sento, mio marito non mi ama
più! se sapeste con quale crudeltà raffinata,
insistente, feroce, mi ha parlato!
</p>

<p>
<span class="pagenum" id="Page_52">[52]</span>
</p>

<p>
Tutte, tutte le cattiverie più sottili! E
io non ho avuto per lui che tenerezza,
tenerezza, tenerezza senza fine!
</p>

<p>
— Vostro marito è geloso di voi e della
vostra bellezza — disse Marinetti scandendo
le parole, mentre la sorreggeva delicatamente
con un braccio, attirandola verso il balcone.
</p>

<p>
— Geloso!? Non è possibile, non credo,
macchè! Pazzo! È pazzo! È cattivo! Volete
sapere? Mio marito in certi momenti
ha dei pensieri e dei propositi da delinquente!
Sì, <i>delinquente</i> è la parola. Mi
ha battuta, capite? quel vigliacco! Mi ha
battuta sul viso. Sentite come mi scottano
le guance! Che dolore di testa! Ma voi
non direte nulla, ve ne prego! Siete un
gentiluomo. M'ispirate una grande fiducia.
</p>

<p>
— Non temete, parlatemi, confidatevi,
sarò per voi un amico, lo sono già, provo
per voi una profonda simpatia. Siete così
dolce, così intelligente, così distinta, così
divinamente bella! Non piangete, ve ne
supplico! Non sciupate i vostri begli occhi!
Dimenticate, tutto si rimetterà a
posto, vostro marito diventerà buono
per voi.
</p>

<p>
Si trovarono appoggiati alla balaustra del
balcone, nel buio, oppressi dalle masse
<span class="pagenum" id="Page_53">[53]</span>
di fogliame che ci s'incurvavano davanti.
Fiutavano il mare senza vederlo, flebile,
frusciante e odoroso. Sussurri infiniti,
lieve odor di vaniglia e di rose.
</p>

<p>
Era quella la parte assolutamente buia
dell'isola. Si vedeva lontano l'altra parte
rocciosa brillare di felicità poichè la luna
la fasciava carnalmente di un tremulo
candore beato.
</p>

<p>
— Sento che non siete felice! Eppure
lo meritate, mai creatura al mondo ha
meritato come voi una piena, assoluta felicità.
</p>

<p>
— No, no, siate buono! Sono così
stanca, triste e sfinita! Non mi reggo più!
Ho la testa vuota. Ho uno strano terrore
nelle vene.
</p>

<p>
— Non abbiate paura, sono qui, vi difenderò,
vi consiglierò, sono il vostro
amico, il vostro migliore amico; ho per
voi più che dell'amicizia: un affetto, una
tenerezza; perdonatemi, è così dolce di
respirare vicino a voi, ora non sono più
padrone del mio cuore, nè dei miei nervi,
non sono più padrone delle mie mani
che sono felici, felici di sfiorare il vostro
dolce viso. Siete un prodigio di bellezza
e di fascino, siete voi che create miracolosamente
<span class="pagenum" id="Page_54">[54]</span>
questa dolcissima notte, questo
paradiso di mare, di profumi, di luna.
Mi piacete tanto! <i>tanto!</i> Mi piaci, mi
piaci! Non pensare a nulla, dammi la tua
bocca! così... così...„.
</p>

<p>
Il bacio fu lungo, incosciente, smarrito,
inaspettato, illogico, sublime, sceso dalla
luna, venuto dal mare, dal buio, dalle
stelle.
</p>

<p>
Bacio imposto ed accolto quasi senza
volerlo: bevuto con sete infinita. I preti cristiani
lo condannerebbero a tutti gli inferni,
come un bacio diabolico. Dei chimici
strangolati dal positivismo lo definirebbero
un precipitato di iodio, di bromo,
di sale, di resina e d'alcool di grappoli
maturi. Pura, inebriante essenza del golfo
notturno bevuta subendo le forze della
voluttà terrestre.
</p>

<p>
Si sentirono dei passi affrettati nella
terrazza sotto il balcone e Marinetti ebbe
appena il tempo di uscire e di raggiungere
la sua camera senza esser veduto da De
Ritten che rientrava.
</p>

<p>
Bruno Corra lo aveva seguito su su per
un sentiero che conduceva ad una roccia
a picco sul mare. Dall'alto di questa roccia
l'equivoco personaggio dopo avere
<span class="pagenum" id="Page_55">[55]</span>
cautamente esplorato i dintorni aveva fatto
a più riprese col fazzoletto degli strani
segnali verso il mare appena rischiarato
dai primi albori e verso una villa bianca
che si affacciava sulla strada di Anacapri.
</p>
</div>

<div class="chapter">
<p>
<span class="pagenum" id="Page_57">[57]</span>
</p>

<h2 title="6. La grotta del Bove marino"><a id="cap6"></a>
LA GROTTA DEL BOVE
MARINO
<span class="smaller">VI.</span>
</h2>

<p>
Castretta bussò alla nostra porta alle sette
del mattino. Intanto dal balcone aperto
ci giungeva questo dialogo tra Werkopfen
e dei barcaioli.
</p>

<p>
— Ho bisogno di venti barche alla Marina
grande per andare a visitare tutte le
grotte di Capri.
</p>

<p>
— Venti barche! Non è possibile, è
difficile, signore! Ci vuol molto denaro...!
</p>

<p>
— Voglio venti barche, assolutamente.
Qual'è il prezzo?
</p>

<p>
Scendemmo rapidamente con Castretta,
<span class="pagenum" id="Page_60">[60]</span>
preoccupati di partecipare ad ogni costo
alla gita che intuimmo finalmente rivelatrice.
</p>

<p>
Un'ora dopo la partenza della comitiva
attirava molti curiosi sulla banchina della
Marina Grande. Essa era sbalorditivamente
aumentata. Circa un'ottantina di persone.
Tra le quali degli strani tipi di lottatori,
giganteschi e muscolosi, un vecchio signore
semiparalitico elegantissimo, un giapponese
e un negro panciuto dal grugno
ripugnante.
</p>

<p>
Nella confusione la nostra presenza fu
poco notata. Invitammo nella nostra barca
Pietrachiara e il conte Ladolce. Questi
era un giovane alto, delicato, un po' cascante:
bella pecora aristocratica dal profilo
borbonico con voce flebile.
</p>

<p>
Si sedettero a prua mentre noi ci sedemmo
con Castretta a poppa. Il mare era
calmo ma non calmissimo. Mare inquieto
che pregusta l'alcool delirante della burrasca
con una quiete sorniona e qualche
sbuffo di vento, sotto un cielo velato di
calore.
</p>

<p>
Avevamo due buoni barcaioli. Cosicchè
sorpassammo le altre barche e giungemmo
con le prime alla grotta del <i>Bue marino</i>.
<span class="pagenum" id="Page_61">[61]</span>
Pietrachiara disse con mille moine guizzanti:
</p>

<p>
— È stata veramente un'idea geniale
quella del caro Werkopfen. Credo che dato
il caldo soffocante, non vi sia sito più
adatto a discutere di cose serie di una
grotta nel mare. Chissà che grotta sceglieremo?!
Io preferisco l'azzurra: è più
carina. La vedrete. Un silenzio! Sembra
di essere diventati piccini piccini dentro
una delle belle pietre preziose del Conte
Ladolce. Se ci mettessimo in costume da
bagno? Che ne dici Ladolce!
</p>

<p>
Si svestirono. Avevano già, sotto, un
elegante costume da bagno rosa pallido.
</p>

<p>
Curvi nella barca entrammo nella grotta
del <i>Bue marino</i>. Ci colpì brutalmente un
muggito rombante e feroce d'acque incatenate
e rivoltose. Boati irritatissimi. Sputi,
schiaffi, rutti e singhiozzi. Masse su masse
d'acqua spaccate, flaccide, rotte nei budelli
delle rocce.
</p>

<p>
— Dio che brutta grotta! Che rumori!
Disse Pietrachiara serrandosi al Conte
Ladolce.
</p>

<p>
— Ho paura, ho paura, andiamo via!
M'hanno detto che in fondo, sulla piccola
spiaggia, hanno trovato una gran foca cattiva
<span class="pagenum" id="Page_62">[62]</span>
che mangiò dieci marinai. Ruggiva
come una belva quando l'hanno catturata.
Ci volle un rimorchiatore per portarla a
terra.
</p>

<p>
Nell'uscite dalla grotta la nostra barca
si trovò in mezzo alla fiera acquatica, multicolore
e chiassosa di tutte le altre, fra
il gesticolare dei marinai e uno scambio
chiacchierino di saluti cortesi e leziosi.
</p>

<p>
— Bonjour, Paul.
</p>

<p>
— Mes hommages! N'entrez pas dans
la grotte: elle est trop sombre, vous
auriez peur.
</p>

<p>
— Bonjour, Rudolf.
</p>

<p>
Benali che si svestiva in piedi in barca
glorificava ad alta voce l'eleganza di Pietrachiara
e di Ladolce.
</p>

<p>
— Che squisitezza di tinta! Che bel
taglio! Un gusto veramente parigino! Pietrachiara,
sai che Werkopfen te lo invidia
il tuo costumino? È troppo grasso per
permettersi queste delicatezze. Figurati
Markoff! Vedrai il suo costume lilla. Tutto
grasso biondo in lilla! Ci divertiremo!
</p>

<p>
Pietrachiara interruppe:
</p>

<p>
— Taci, non è l'ora di scherzare. Siamo
riuniti per una cosa molto seria.
</p>

<p>
I gridi, i lazzi, le smorfie, i piccoli gesti
<span class="pagenum" id="Page_63">[63]</span>
di terrore, sotto gli spruzzi d'acqua, si
mescolavano alla forte loquacità dei risucchi
nei buchi delle rocce a picco.
</p>

<p>
Navigavamo sotto l'altissima <i>Muraglia
di Tiberio</i>. Dopo la Punta Fucile passammo
tra lo Scoglio della Ricotta e una spiaggia
tutta ingombra di enormi massi crollati
giù dall'alto che simulavano una battaglia
di colossali testuggini spaventose.
</p>

<p>
Il mare s'increspa. Moti convulsi delle
piccole onde. Punta Capo. La bianchissima
villa De Fersen domina il golfo. A sinistra
la Punta Campanella.
</p>

<p>
Mentre passiamo tra lo Scoglio Longa
e l'isola di Capri, Castretta si volta all'indietro,
ci mostra una lontana barca che
cerca di raggiungere le nostre e mormora:
</p>

<p>
— La signora De Ritten è in quella
barca!... Insegue il marito. Evidentemente
ne è molto innamorata.
</p>

<p>
A prua, Pietrachiara e Ladolce, tutti
rosei, non sentono, occupati a discorrere
sommessamente tra loro. Beccheggiamo lievemente
sull'indaco prezioso del mare che
si spezza quà e là. Il vento gonfia le gote
delle vele lontane. Entriamo rapidamente
nel mediterraneo vero, mare sempre più
massiccio, duro, volontario, violento, a
<span class="pagenum" id="Page_64">[64]</span>
blocchi turbolenti, sotto altissimi muraglioni
a picco. La barca di Truffard è in
testa: vi si distingue il profilo di Giacomo
Satutto.
</p>

<p>
Non si sente più il vociare delle barche
sparse, variopinte e gesticolanti, nel rumore
crescente delle onde che sciacquano e
risciacquano le zanne dell'isola con sempre
più fragorosi ciaac, ciaac, plumb,
pluuumb, sciaaaa, ciaff, gott gott, glu.
</p>

<p>
— Prima della guerra — dice il nostro
barcaiolo — avevamo quarantamila visitatori
tedeschi all'anno e quindicimila di
altre nazioni. Quella piccola grotta si chiama
la Grotta dei Polpi. Le barche vengono
sotto a ripararsi dalla pioggia.
</p>

<p>
Mare a grossi mucchi d'indaco con punte
d'argento balzanti. Mare appassionato, pieno
di disordini lirici, tutto a sega, a treccie, a
vulcanelli. Le barche si raggruppavano a
poco a poco, rasentando le rocce per evitare
il vento largo che aumentava. Il dèmone
goffo e barocco del mal di mare
imminente, impose il silenzio ai naviganti
allegri.
</p>

<p>
I marinai raddoppiando il loro sforzo
sui remi annunziarono:
</p>

<p>
— Ecco la Grotta bianca, tutta a stalattiti.
<span class="pagenum" id="Page_65">[65]</span>
Da quel cancello si sale al primo
piano della grotta: ma i russi hanno portato
via quasi tutte le stalattiti.
</p>

<p>
Pietrachiara rispose al marinaio con uno,
due, tre, quattro urti di vomito.
</p>

<p>
Che disgrazia! Son tutto sudicio!
Povero me! mi sento male! Bisognerebbe
accostare!
</p>

<p>
Markoff lo imitò nella barca vicina.
Davanti a noi Truffard abbiosciato, enorme,
fece altrettanto. A destra e a sinistra
De Ritten, Cohn, il roseo Ladolce, ripresero
il motivo di urti e di scoppi rovesciandosi
come grondaie fuori dalle barche.
Bruno Corra e Marinetti, vecchi amici del
mare, fungevano da ammiragli dirigendo
la navigazione senza vomitare.
</p>

<p>
Squilibrio dei pesi a poppa e a prua.
I marinai remavano male contro il mare
insolente, irritato, sghignazzante, lacerato
da risate sarcastiche di schiuma gasosa.
Scoglio del Monacone. I tre Faraglioni. I
soldati che sorvegliano il rifornimento dei
sottomarini a Sito Dragara, ridevano. Non
era il caso di irritarsi. Concentrazione di
ogni pensiero sul proprio stomaco da frenare.
Resistere ad ogni costo. Lentezza
infinita del tempo.
</p>

<p>
<span class="pagenum" id="Page_66">[66]</span>
</p>

<p>
— Che brutta idea ha avuto Werkopfen! — piagnucolò
Pietrachiara. Comprendo il
caldo da evitare: ma avrebbe dovuto distribuire
ai Congressisti delle pillole contro
il mal di mare.
</p>

<p>
Passavamo tra il grosso Faraglione attaccato
a terra e i due Scogli Faraglioni
alti duecento metri, prepotenti, invincibili
e pieni di solitudine selvaggia. Il mare
era diventato violentissimo e pericoloso
quando entrammo nella famosa Grotta
Verde. Ci si passa sotto e attraverso
come in una galleria. Grande teatro rumorosissimo
dal mobile pavimento di smeraldi
impazziti. A destra e a sinistra palchi,
baignoires e balconate, dove s'affollano,
stridono, fischiano, applaudono, urlano,
gesticolano, cazzottano, schiamazzano,
sputano e fumano tutte le onde di lusso,
vestite di schiume elegantissime. Sembrava
proprio una serata futurista.
</p>

<p>
Bruno Corra, seriamente, propose:
</p>

<p>
— Ecco un luogo adatto per il vostro
Congresso. Massimo silenzio, massima attenzione.
</p>

<p>
Pietrachiara, rovesciato sul fondo della
barca, le mani giunte, con una voce da
vitellino morente, gridò:
<span class="pagenum" id="Page_67">[67]</span>
Nooooo! noooo noooo!
</p>

<p>
Il corteo carnevalesco era trasformato
in un quasi-funerale. Le barche seguivano
ora il busto femminilmente rientrante dell'isola
coricata. Un grosso buco di roccia
spruzzò come un sifone contro Ladolce.
</p>

<p>
Passiamo in fila davanti a Punta Carena,
Fortino Don Peppe, Fortino Don Paolo,
Fortino della Guardia. Davanti alla bellissima
Punta Ciuk Camillo, rivestita di
ulivi e irta di cactus, le pancie voluminose
e irruenti del mare minacciano un
vero naufragio.
</p>

<p>
I marinai bestemmiano preoccupati. Onde
a gnocchi enormi, convulsi, biancastri. Affollamento
di schiume sibilanti, ironiche,
contro gli ombelichi feriti delle rocce.
</p>

<p>
Ma duecento metri dopo il mare s'acquieta
e vi nasce il profilo tranquillo, impassibile
del Vesuvio e la Punta Campanella.
Tutti si rialzano, a poco a poco.
Sorrisi e chiacchierii nel sole svelato. Czi
czi cicici di cicale sul pendio della riva.
Pfoo, pfoo, pfaaaa, pfaa dell'acqua nei buchi.
</p>

<p>
Siamo sotto la nicchia vuota della Madonna
che benedice l'entrata della Grotta Azzurra.
</p>

<p>
Il mare invernale ha succhiato la statua,
vuotando la nicchia come un'ostrica.
</p>
</div>

<div class="chapter">
<p>
<span class="pagenum" id="Page_69">[69]</span>
</p>

<h2 title="7. Il Congresso rosa"><a id="cap7"></a>
IL CONGRESSO
<span class="smaller">VII.</span>
</h2>

<p>
Quando penetrammo nella Grotta Azzurra
essa era già quasi piena di barche,
tutta rimbombante dei gridi dei barcaioli
che per trovar posto rimescolavano brutalmente
coi remi delle stupefacenti masse
di turchesi. Subito Pietrachiara si mise a
gridare;
</p>

<p>
— Il Presidente! bisogna nominare il
presidente!
</p>

<p>
Poi, voltandosi a noi, con piccoli scatti
freddolosi:
</p>

<p>
— Dio che gioia! Come mi diverto!
Che bella grotta! Il cielo furbone fa capolino
sotto le rocce. Voglio ascoltare
<span class="pagenum" id="Page_72">[72]</span>
i discorsi nell'acqua. Voglio fare un tuffo.
Ma ho paura delle piovre. Dio quante bestie
ci devono essere in quell'acqua! Serpenti
di mare, polpi, granchi.
</p>

<p>
— Il Presidente! Il Presidente!
</p>

<p>
— Nominiamo il Presidente!
</p>

<p>
— Werkopfen è il più indicato.
</p>

<p>
— Truffard è il più serio.
</p>

<p>
Pietrachiara, nel suo costumino roseo
pieno di riflessi viola, urlò con tanta insistenza
e con una voce così acuta che
attirò l'attenzione di tutti e ottenne il
silenzio:
</p>

<p>
— Cari amici, non dimentichiamo, in
questa ora solenne, che noi siamo i più
puri rappresentanti dell'antica Grecia....
</p>

<p>
— Bravoooo!!!
</p>

<p>
Castretta, che prendeva in fretta qualche
nota, ci disse a mezza voce con tono
serio:
</p>

<p>
— Sentite? La Grecia.... L'assemblea
discuterà certamente del futuro assetto
balcanico e della questione jugoslava....
</p>

<p>
Pietrachiara continuava:
</p>

<p>
— Siamo figli dell'Ellesponto divino e
come tali dobbiamo abborrire tutto ciò
che il mondo moderno meccanico ci ha
portato di laido, di stupidamente veloce,
<span class="pagenum" id="Page_73">[73]</span>
di pratico, e di volgare. Distinzione, eleganza
e bellezza: ecco i nostri motti! Il
nostro presidente non può essere altri che
il più bello di noi. Propongo dunque di
dare la presidenza a colui che è indiscutibilmente
il più bello: Paul De Ritten.
</p>

<p>
— Beneee! Bravooo! De Ritten presidente!
All'unanimità! All'unanimità!
</p>

<p>
Altre barche entravano. Cozzar di remi.
Alterchi dei barcaioli. Nelle barche azzurre
molti congressisti si svestivano e i
variopinti costumi da bagno, lilla, mauves,
scarlatti, vibravano nella danza frenetica
dei riflessi azzurri.
</p>

<p>
Si fece largo intorno alla barca di De
Ritten che alto, snello, in un attillato costume
da bagno color granata con una
molle cintura di velluto nero, sembrava
un toreador dalle braccia troppo delicate.
</p>

<p>
— Ringrazio il mio delizioso amico Pietrachiara
e apro senz'altro la discussione
dando la parola a Werkopfen.
</p>

<p>
Pietrachiara che intanto aveva preso fuori
dalla sua valigia un sacchetto di gomma,
lo stava gonfiando con una pompa da bicicletta.
Sotto gli sguardi esterrefatti di
Castretta, che ora non prendeva più note,
quell'oggetto si trasformò a poco a poco
<span class="pagenum" id="Page_74">[74]</span>
in una bella bambola. Pietrachiara la mise
seduta accanto a lui, dicendole:
</p>

<p>
— Tu vas être bien sage, pour ne pas
déranger les orateurs. Il ne faut pas faire
pipi dans la barque,...
</p>

<p>
Poi si mise a guaire:
</p>

<p>
— Sì, Werkopfen, parli Werkopfen, Pomponnette,
chiamiamoci tutti coi nostri veri
nomi, è tempo di finirla con queste finzioni....
</p>

<p>
Werkopfen Pomponnette si alzò pesantemente
con la sua ballante pancia imbrigliata
da un costume lilla troppo stretto.
Soffiava asmaticamente nel caldo aumentante
della grotta diventata una specie di
bagno turco. Il belletto gli colava giù per
le grasse gote cascanti. Ma gli occhi azzurri
erano intelligentissimi sotto le palpebre
sciupate.
</p>

<p>
Pietrachiara spiegava a Castretta le qualità
e i meriti dei diversi oratori. Gli annunciò
che Werkopfen godeva di una grande
autorità per la sua esperienza politica e
le sue grandi aderenze internazionali. Poi,
gridò:
</p>

<p>
— Ti permettiamo di parlare seduto,
Pomponnette.
</p>

<p>
Werkopfen, seduto a poppa della sua
<span class="pagenum" id="Page_75">[75]</span>
barca cominciò con un getto lento e largo
di oratore provetto.
</p>

<p>
— Prima di trattare le questioni importantissime
della pace necessaria, del
disarmo universale, della lega delle intelligenze
pure, della musica pacificatrice,
della Santa lentezza e della nostra unica
regina: la Bellezza, credo necessario risolvere
altri problemi meno importanti ma
pieni di insidie e urgenti. Parlo dei problemi
del sonno e dell'amore a Capri. La nostra
isola sacra è infestata dalle zanzare, cotta
da un sole tropicale. Non è assolutamente
possibile dormire nè amare sotto una zanzariera.
</p>

<p>
Cohn, detto Frou-frou, magro e sbilenco,
con grossi occhi bleu miopissimi e poveri
peli biondicci qua e là disse con voce di
capretto:
</p>

<p>
— Pomponnette non può dormire sotto
una zanzariera perchè ha un'amante troppo
grassa.
</p>

<p>
— Taci, spudorato... gridò Pietrachiara. — Frou-frou
è un invidioso. Non sa che
fare interpellanze.
</p>

<p>
Pomponnette riprese:
</p>

<p>
— Bisogna dunque che la graziosa assemblea
liberi l'isola dell'amore dalle zanzare
<span class="pagenum" id="Page_76">[76]</span>
e dal caldo eccessivo. Non dimentichiamo
le mosche, troppo feconde, porcaccione
e interventiste. Dopo una giornata
passata sotto le mazze accanite di
quell'implacabile bruto che si chiama il
sole, le zanzare vengono a guastarci coi
loro violini scordati le molli carezze della
luna.
</p>

<p>
— Ce sont les arbres qui attirent les
mouches et les moustiques. Il faudrait
raser toute l'île de Capri.
</p>

<p>
— Ton discours a déjà rasé tout le
monde!....
</p>

<p>
— Taci, insolente!
</p>

<p>
— Propongo di piantare a Capri dei
colossali ventilatori per aerare le notti
afose d'estate. Nominiamo una commissione
tecnica che discuta e deliberi in proposito.
</p>

<p>
— Assurdo. Le macchine vanno abolite!
domando la parola! — gridò Pietrachiara.
</p>

<p>
No! Si! No! Silenzio! Frastuono infernale.
Intervenne De Ritten che diede la
parola a Pietrachiara.
</p>

<p>
— Ben lungi dall'approvare la proposta
di Werkopfen Pomponnette, io invito l'assemblea
a infliggergli un voto di biasimo.
</p>

<p>
La sua proposta è schifosamente rivoluzionaria
<span class="pagenum" id="Page_77">[77]</span>
e futurista. Non vogliamo nulla
di moderno! Nulla che sappia di carbone,
di olio grasso e di benzina!
</p>

<p>
— Bravoooo!....
</p>

<p>
— Noi dobbiamo bandire una crociata
contro la luce elettrica e contro la velocità
dei treni. Abbasso le biciclette, le motociclette
e gli automobili che deformano
la divina bellezza degli uomini. In quanto
al perfezionamento e raffinamento delle
notti di Capri vi comunico una mia idea
che credo geniale. Organizziamo dei grandi
concerti notturni all'aria aperta. Il divino
Toscanini prenderà senza dubbio questa
nobile iniziativa.
</p>

<p>
Bisogna formare tre grandi orchestre
complete che, nascoste nelle vigne verdi
e folte di Capri, sotto la strada di Anacapri
e della Marina Grande, culleranno
morbidamente i nostri corpi illanguiditi
dal sonno.
</p>

<p>
Si potrebbe variando ogni notte di sonata
o di sinfonia eseguire tutta la musica
dell'immortale Beethoven e del sovrumano
Bach.
</p>

<p>
Ma date le questioni urgentissime di
politica internazionale che dobbiamo risolvere,
domando alla graziosa assemblea
<span class="pagenum" id="Page_78">[78]</span>
di rimandare alla prossima seduta questo
grande problema delle notti musicali.
</p>

<p>
Propongo di mandare oggi dei telegrammi
di fervida solidarietà ai nostri illustri
amici Romain Rolland, Benedetto
Croce, Giacomo Boni e Toscanini.
</p>

<p>
— Bene! Bene! Bene! Approvatooo all'unanimità!
</p>

<p>
— (continuando) credo doveroso e opportuno
affidarne la compilazione al nostro
caro presidente la cui squisita verve
poetica è sempre ispirata.
</p>

<p>
De Ritten si alza e ravviandosi indolentemente
i capelli biondi colle lunghe dita
affusolate detta con voce lirica:
</p>

<p class="title">
<i>a ROMAIN ROLLAND</i>
</p>

<p>
<i>A voi che sapete pesare filosoficamente
sullo stomaco avariato dei nostri contemporanei
coi vostri poderosi romanzi pietre
miliari del lungo cammino dei secoli.
Osanna!</i>
</p>

<p>
— Beneeeeee!
</p>

<p class="indr">
firmato: <i>Il Congresso Rosa</i>
</p>

<p class="indl">
22 Agosto dalla Grotta Azzurra.
</p>

<p>
<span class="pagenum" id="Page_79">[79]</span>
</p>

<p class="title">
<i>a BENEDETTO CROCE</i>
</p>

<p>
<i>Al filosofo tanto alto che non ha visto
la Conflagrazione Universale Floreat!</i>
</p>

<p>
— Beneeeeee!
</p>

<p class="indr">
firmato: <i>Il Congresso Rosa</i>
</p>

<p class="indl">
22 Agosto dalla Grotta Azzurra.
</p>

<p class="title">
<i>a GIACOMO BONI</i>
</p>

<p>
<i>A voi che dimenticando il nefando
carnaio dissotterrate il delizioso passato
che dell'odioso presente ci consola. Ave!</i>
</p>

<p>
— Beneeeeee!
</p>

<p class="indr">
firmato: <i>Il Congresso Rosa</i>
</p>

<p class="indl">
22 Agosto dalla Grotta Azzurra.
</p>

<p>
<span class="pagenum" id="Page_80">[80]</span>
</p>

<p class="title">
<i>ad ARTURO TOSCANINI</i>
</p>

<p>
<i>Al Divino Arpeggiatore dei nostri nervi
delicatissimi che spasimano con lui. Salve!</i>
</p>

<hr class="tbs" />

<p>
— Beneeeee! Bravoooooo!
</p>

<p>
Tutti i congressisti bagnanti applaudono
anguillando rossi, azzurri, viola. La Grotta
Azzurra sembra un vivaio di pesci frenetici.
</p>

<p>
Dissonanza futurista: l'uniforme grigioverde
di Marinetti colla bombarda d'oro
sgargiante al braccio urla schiantando l'atmosfera
molle umida e vigliacca.
</p>

<p>
Intanto Cohn sporgendosi dalla sua barca
che urtava quella di Pietrachiara belava
inacidendo la sua ridicola vocetta caprina:
</p>

<p>
— La paroola! Domando la paroola!
Perchè non mi dànno la paroola! Che
brutti schiamazzi! Non c'è ordine in questa
assemblea! Tutti urlano con delle vociacce!
Nessuno mi ascolta!
</p>

<p>
La gioia di Pietrachiara divenne frenetica.
Batteva i piedi e le mani, si dimenava
urlando con la sua voce acutissima,
con le mani a portavoce:
</p>

<p>
<span class="pagenum" id="Page_81">[81]</span>
</p>

<p>
— Siii! Date la parola a Cohooon!
Cohn Frou-Frou vuol parlaaaare! Silenzioooo!
</p>

<p>
Ladolce, mollemente sdraiato, con indolenza
regale, cercava di trattenere Pietrachiara,
dicendogli:
</p>

<p>
— Via, non insistere! Perchè lo incoraggi
a parlare, se non sa parlare? Ci farà
perder tempo e dirà delle sciocchezze.
</p>

<p>
— Precisamente per questo lo incoraggio
a parlare! Perchè è un cretinooo! Ci dirà
tante sciocchezze! Che gioia! Sarà lo zimbello
di tutta l'assemblea!
</p>

<p>
Cohn Frou-frou parlò:
</p>

<p>
— Propongo di scegliere Taormina invece
di Capri per la prossima assemblea!
Il teatro greco di Taormina!
</p>

<p>
— Nooo! Nooo! Nooo! Che stupidaggine!
Che cretino!
</p>

<p>
— Non è cretino! È interessato! L'ebreaccio!
Cohn Frou-frou è azionista degli
alberghi di Taormina! Abbasso Cohn-Frou-frou!
</p>

<p>
Intervenne il Presidente De Ritten:
</p>

<p>
— Credo opportuno metter da parte
tutte le graziose questioni e i piccoli problemucci
che la vezzosa assemblea ha, più
che sfiorato, già sufficientemente accarezzato.
<span class="pagenum" id="Page_82">[82]</span>
So il ribrezzo e la nausea che assale
ognuno di noi quando si parla dell'odiata
guerra, dell'infame popolaccio interventista!
Ma, turandoci le nari, dobbiamo entrare
nella cloaca della conflagrazione perchè
le nostre autorevoli e sottili intelligenze
trovino e impongano finalmente una
pace pulita ai popoli che diguazzano in
tanta sporcizia sanguinosa.
</p>

<p>
Il mio adorato amico Ricard domanda
per mio tramite all'assemblea il piacere
di esporre un onorabile programma di disarmo
antifemminile, antimoderno, per il
trionfo definitivo dei nostri sessi soavissimi.
Prego l'assemblea di ascoltarlo in
silenzio e di passare poi senz'altro al voto.
Vi prevengo, amici carissimi, che approvo
incondizionatamente le idee del mio adorato
amico Ricard.
</p>

<p>
Tutti approvarono, eccettuato Pietrachiara
che disse:
</p>

<p>
— Veramente Ricard non mi pare il
più indicato, avrei preferito Markoff!
</p>

<p>
— No. No. Mia cara Pietrachiara, credimi,
hai torto: se insisti vuol dire che
non mi vuoi proprio bene! Già, l'ho notato,
da qualche tempo tu non mi vuoi più
bene!
</p>

<p>
<span class="pagenum" id="Page_83">[83]</span>
</p>

<p>
— Oh! mio caro De Ritten, come puoi
dirlo? — rispose Pietrachiara — come
puoi pensarlo? Io sono il tuo amico fedele.
Sono con te. Tutto ciò che fai è ben
fatto.
</p>

<p>
Poi, acutizzando subito la sua voce:
</p>

<p>
— Parli Ricard! La parola a Ricard!
Silenzio! Sarà un bellissimo discorso!
</p>

<p>
Sciacquio. Flic-flac. Tonfi di remi. Vibrazione
intensissima di riflessi azzurri.
Tutti i congressisti tacquero seduti, attenti,
composti nelle barche. Ricard si alzò:
faccia tonda, occhi azzurri teneri, bocca
d'angioletto, languido, grassoccio, piccolo in
maglia viola, braccia femminili benedicenti
e vescovili, mani grassoccie, tornite, che
molleggiano, accarezzano e ricadono sotto
il peso degli anelli. Ladolce, prolissamente
sdraiato, come una ninfa alla fontana, lo
fissava attraverso l'occhialetto d'oro nel
silenzio generale.
</p>
</div>

<div class="chapter">
<p>
<span class="pagenum" id="Page_85">[85]</span>
</p>

<h2 title="8. Il grande discorso politico"><a id="cap8"></a>
IL GRANDE DISCORSO
POLITICO
<span class="smaller">VIII.</span>
</h2>

<p>
Ricard cominciò a parlare con voce di
tenore di grazia e lievi scatti in falsetto:
</p>

<p>
— In verità l'attenzione religiosa con
la quale volete onorarmi mi fa tremare
sino nei precordi. La simpatia amorevole
che mi largite, amici carissimi, turba il
mio spirito, pur accendendo di gratitudine
il mio cuore. Se il tempo estasiato dalla
vostra grazia potesse fermarsi per godere
con noi quest'ora di fraterna delizia e di
piena solidarietà, io mi risparmierei una
grave e angosciosa responsabilità e vi
eviterei la dolorosa delusione che le mie
<span class="pagenum" id="Page_88">[88]</span>
povere parole infliggeranno fatalmente alle
vostre orecchie degne di miglior fortuna.
</p>

<p>
Se io fossi il puro e sublime oratore
che voi meritate, comincerei col fare
l'elogio dei singoli congressisti, anime
elette in corpi eletti dalle forme cesellate
che meravigliano la luce. Ma il tempo non
si ferma, ahimè! e il rombo fastidioso
della benchè lontana troppo vicina lurida
guerra, costringe il mio spirito nelle tristi
contingenze della logica e della praticità
che io abborro.
</p>

<p>
Io che ho sempre amato le fluttuanti
indecisioni, il si e il no flebilmente mescolati,
la nebbia grigioperla dei mezzi
rifiuti e degli abbandoni spasmodicamente
frenati, io che ho sempre amato sfiorare
senza toccare, persuadere senza sconvolgere,
accarezzare senza mai penetrare, girare
attorno attorno senza mai cercare il
pericoloso centro, parlar sottovoce e consigliare
a metà, sono nella triste e angosciosa
necessità di proporre una soluzione
definitiva, energica, dura!
</p>

<p>
Oh! parole amare! oh! espressioni
ributtanti che snobilitano e insudiciano
fatalmente la nostra psiche ultrasensibile!
Come potremo lavarci?! Come potrò lavarmi
<span class="pagenum" id="Page_89">[89]</span>
da cotale insozzante praticità e brutalità
volgare?! Compiangetevi! I tempi
nostri son fangosi!
</p>

<p>
In verità, permettetemi di rivolgere a
tutta l'assemblea, me compreso, un acerbissimo
rimprovero. Noi non abbiamo prevenuta
la guerra, non abbiamo saputo impedirla.
Se avessimo quattro anni fa morbidamente
protestato contro i preparativi guerreschi
della cattiva Germania e di quella
brutta Austria, non saremmo oggi così
malconci ed insozzati.
</p>

<p>
Bisognava languidamente parlare al nostro
beneamato amico il Kaiser, scrivere
una dolce lettera a Von Moltke. Consigliarli,
persuaderli, ricondurli nel cammino
dei sani proponimenti. Fu grave imprudenza
la nostra, forse irreparabile!
</p>

<p>
Ma l'ora delle rampogne è ormai passata.
Convien decidersi, concludere, agire.
Noi siamo gli unici che possano salvare
l'umanità!
</p>

<p>
Oh! quanto ridicole sono le piccole nazioni
che sanguinosamente si disputano il
dominio del Mediterraneo! Noi soli dominiamo
il sacro voluttuoso e sospirante
mare Mediterraneo. Le alte terrazze fiorite
di Capri ne sorvegliano il languido
<span class="pagenum" id="Page_90">[90]</span>
sonno d'adolescente, i risvegli e le bizze
graziose. Solo le rocce a picco di Capri
hanno saputo resistere alla infame conflagrazione.
</p>

<p>
Capri, languidamente coricata sul mare,
con la snella vita flessuosa vellutata di
vigne, tutta trasudante un vino delizioso, è
l'unica terra paradisiacamente neutrale e
internazionale. Capri, calma padrona di
tutti i crepuscoli e di tutta la luna del
mondo, unica si oppone alle ignobili brutalità
della guerra, con le sue squisite penombre
disinteressate e i lievissimi veli
delle sue nebbie perlacee. A Capri dunque,
isola musicale di tutte le nostalgie, isola
abitata dal divino Passato immortale, noi
fondiamo il Regno Internazionale degli
amori eleganti, dei contatti delicati, dei
vaporosi approcci, dei raffinati sfioramenti,
delle rovine illustri e delle mani curate.
</p>

<p>
Dall'alto di Capri noi gitteremo le nostre
quadrella contro la brutta guerra e i
suoi brutti colori rossi e neri, le sue violenze
da satiro, la sua macelleria, le uniformi
mal tagliate dalle granate, il suo
sudiciume odiato. Ben disse un poeta:
“Io faccio di tutto per farmi esonerare,
corro i ministeri, è un dovere imboscarsi
<span class="pagenum" id="Page_91">[91]</span>
per noi spiriti eletti! Questa è la guerra dei
contadini e della gente volgare. Il fango e il
sudiciume mi tolgono ogni patriottismo„.
</p>

<p>
Oh! mio Dio! quali peccati noi scontiamo!
Perchè non siam nati molti secoli
fa nella pura Mitilene carica di
viole! Se si potesse rinascere nel Passato!
Vivere in un convento nel mezzo di un
orto beato fra i saggi e i bei libri dalle
nobili legature, prolungando i conversari
con l'amico preferito, lungi da ogni urto,
da ogni fragore, lungi dalle strade maestre
e dall'immondo polverone dei cretinissimi
automobili. Vivere di sè, soddisfarsi da
sè, in un silenzio semiaperto di tanto in
tanto da timide musiche che sa condurre
il divo Toscanini! Ma mi perdo! Smarrisco
la brutta logica. M'è giocoforza addivenire
ad una conclusione!
</p>

<p>
Propongo all'assemblea cortesissima:
</p>

<p>
1) Di disapprovare, dolcemente e senza
rancore, la brutta Germania cattivella e
abbominevole che ha voluto proprio a
tutti i costi fare la guerra, proprio per
farci dispetto.
</p>

<p>
2) Di disapprovare acerbamente anche
l'Intesa che pur avendo tante buone ragioni
di difendersi e di combattere, è
<span class="pagenum" id="Page_92">[92]</span>
troppo democratica, popolaresca, rivoluzionaria,
futurista.
</p>

<p>
3) Di glorificare la Germania e l'Austria
per la loro saggezza reazionaria-poliziesca,
il loro spirito d'ordine, i caratteri
gotici dei loro giornali, la saggia pedanteria
dei suoi professori e i flessuosi consessi
politici che scrittori volgari hanno
stupidamente chiamato <i>tavole rotonde</i>.
</p>

<p>
4) Di ristabilire l'antica Grecia nella
nuova Grecia, consacrando tre miliardi
agli scavi archeologici.
</p>

<p>
5) Di espellere dall'isola di Capri, nostra
capitale, tutte le donne, sempre loquaci,
turbolente, volgari e piene di brutti odori.
</p>

<p>
6) Di condannare a morte tutti i progressisti,
tutti i rivoluzionari e tutti i futuristi
del mondo.
</p>

<p>
7) Di sopprimere tutte le macchine e
di ristabilire così il silenzio nelle città e
nelle campagne.
</p>

<p>
8) Di fondare delle Scuole di Lentezza,
di Indecisione e di Delicatezza per guarire
l'Umanità dalla schifosa mania di correre
e di volare.
</p>

<p>
9) Di abituare a poco a poco gli uomini
a vivere nella penombra di palazzi
ben chiusi, dormendo o sonnecchiando durante
<span class="pagenum" id="Page_93">[93]</span>
il giorno per passeggiare ed amare
invece soltanto durante la notte sotto le
pacifiche stelle e nella dubbiosa luce della
luna: avverrà così finalmente l'abolizione
del sole e la supremazia benefica della
notte sulla vita degli uomini.
</p>

<p>
Così l'Umanità, liberata dalla violenza,
dal progresso, dalla guerra e dalla rivoluzione,
l'Umanità disarmata, blanda, mite,
imbelle, carezzevole, sospirosa, bene vestita
e profumata vivrà e amerà in pace
sotto le leggi savie emanate da Capri con
un'unica Religione, la nostra, con un'unica
solidarietà Internazionale, la nostra.
</p>

<p>
— Bravooooooo!! Beneeee!! Ai voti!!
Ai voti! All'unanimità!
</p>

<p>
— Grazie, grazie, carissimi! Chiudo
proponendo al Congresso Rosa di mandare
a Sua Maestà l'Imperatore Guglielmo una
rappresentanza di membri delicati ed eletti
perchè persuadano Sua Morbidezza Imperiale
a farla finita con la immonda e
bruttissima guerra.
</p>

<p>
— Bravoooo! Bravoooo! Ai voti! Ai
voti!
</p>

<p>
All'inizio del discorso noi avevamo osservato
vicino a noi Castretta tutto intento a
prendere dello note stenografiche sul suo
<span class="pagenum" id="Page_94">[94]</span>
taccuino. Alle ultime battute del discorso
lo vedemmo slacciarti affannosamente il
colletto, in preda a un accesso di soffocazione,
le labbra convulse e gli occhi atterriti.
</p>
</div>

<div class="chapter">
<p>
<span class="pagenum" id="Page_95">[95]</span>
</p>

<h2 title="9. La catastrofe"><a id="cap9"></a>
LA CATASTROFE
<span class="smaller">IX.</span>
</h2>

<p>
Gli applausi non cessavano. Boati e
rimbombi della Grotta Azzurra. Rimescolìo
frenetico di corpi elettrizzati di riflessi
verdi. Ma la voce acutissima di Pietrachiara
dominò il fragore:
</p>

<p>
— Propongo un voto di disapprovazione a
certi congressisti che nello scrivere libri o
articoli fingono di avere degli amori normali
ed esaltano poeticamente il sesso della
donna e invito i congressisti a gridare con
me: “Viva la nuova religione! Viva l'unica
<span class="pagenum" id="Page_98">[98]</span>
vera Internazionale! Viva l'Internazionale
fisiologica! Viva Capri, nostra capitale!
Abbasso la guerra dalle mani sudicie! Raffinati
di tutto il mondo, unitevi! Dopo la
lotta di classe, la lotta di sesso! L'amore
normale è un delitto! Abbasso la donna!„
</p>

<p>
Allora dal fondo della Grotta Azzurra
che si rimpiccioliva in un corridoio sotterraneo
leggendariamente comunicante col
castello di Barbarossa, scattò, si lacerò un
urlo di belva ferita:
</p>

<p>
— Canaaaaailles! Canaaaailles!
</p>

<p>
Raffica di terrore. Il fragore cessò. Silenzio
assoluto, massiccio, polare. Era una
voce di donna, la voce della signora De
Ritten.
</p>

<p>
Nessuno aveva visto la sua barca entrare.
Sembrò a tutti uno spettro carico d'odio.
Bella, pallida, scarmigliata, si reggeva faticosamente
sul parapetto della barca. Il
candore perlaceo del suo viso spiccava
sulla veste nera. Gridava precipitosamente,
mordendo le parole:
</p>

<p>
— Canailles! Taisez-vous! Taisez-vous!
J'ai compris le but immonde de votre
congrès! Vous n'êtes que des cochons, des
péderastes!
</p>

<p>
Dovette riprender fiato. Gli occhi nerissimi
<span class="pagenum" id="Page_99">[99]</span>
brillanti aguzzavano le punte micidiali
delle parole. Si rizzò in piedi e stracciando
con le unghie la veste sul petto
cominciò a ferirsi i seni.
</p>

<p>
— Vous avez corrompu mon mari, vous
avez tué mon amour! Cochons! Cochons!
Cochons!
</p>

<p>
Poi fulmineamente si vide brillare un
piccolo revolver nella sua mano destra e
<i>pam-pam</i>, si rovesciò all'indietro sulla
poppa della barca.
</p>

<p>
Urli, frastuono, schiamazzi, trambusto
generale. Ressa di barche nell'apertura
della grotta. Chi era quella donna? Molti
non la conoscevano. Alcuni si precipitarono
per soccorrerla. Markoff per saltare
da una barca all'altra piombò nell'acqua.
Plufff, plaafff!
</p>

<p>
— Chi è quella donna?
</p>

<p>
— Perchè si è uccisa?
</p>

<p>
— La conoscete?
</p>

<p>
— Io no, dev'essere una spia!
</p>

<p>
— È una russa!
</p>

<p>
— No, no, è una francese!
</p>

<p>
— È l'amante di Briand!
</p>

<p>
— Macchè, è la signora De Ritten,
soccorriamola!
</p>

<p>
— Ma è già morta....
</p>

<p>
<span class="pagenum" id="Page_100">[100]</span>
</p>

<p>
— Cosa faceva nella grotta?
</p>

<p>
— Bisogna portar via il cadavere....
</p>

<p>
— Le donne son sempre cretine e melodrammatiche!
</p>

<p>
— Che gesto volgare!
</p>

<p>
— La nostra festa è guastata!
</p>

<p>
La Grotta Azzurra era gonfia di un arruffìo
di corpi agitati. Cento, mille braccia,
moltiplicate da milioni di riflessi violazzurri.
Schioccar di schiume. Frustate
d'acqua. Scintillazione di diamanti. Furia
diabolica di tutte le turchesi. Pavimento
sussultante gonfio di sguardi erotici. Scoppio
incendio di una fabbrica di pietre preziose
artificiali. Tre, quattro, cinque, otto
congressisti eran balzati nella barca dove
giaceva la signora De Ritten.
</p>

<p>
— Siamo in troppi! La barca non regge!
Vedrete che finirà per affondare!
</p>

<p>
Ma tutti dimenticando il pericolo si
protendevano sul cadavere della donna,
poi si ritraevano con smorfie e brividi di
ribrezzo e di orrore.
</p>

<p>
La morta era spaventosamente bella. La
testa rovesciata all'indietro fissava con gli
occhi spalancati la volta della grotta satura
<span class="pagenum" id="Page_101">[101]</span>
di velocissime battaglie di riflessi azzurri,
cosicchè le pupille sembravano animate
da continui sguardi voluttuosi. Dal
corsage lacerato emergeva la miracolosa
purezza della tonda mammella destra con
la sua piccola ferita di carminio che non
gocciava.
</p>

<p>
— Oh! Dio! quella mammella! Io mi
copro gli occhi per non vedere! Come le
donne nude son brutte! Che schifo! Han
tutto il corpo pieno di borse!
</p>

<p>
Werkopfen Pomponnette si adoperava
intanto a ricoprire il seno della signora
De Ritten con un lembo della veste lacerata.
</p>

<p>
— Oh Dio! che coraggio! — disse Pietrachiara.
Soltanto Pomponnette è capace
di fare cose simili! Che porcacciona!
</p>

<p>
Si udì allora una voce chiara e sicura
che ad alcuni parve quella del barone
De Ritten:
</p>

<p>
— I Congressisti del Congresso Rosa
sono tutti invitati ai funerali della signora
De Ritten che avranno luogo domani al
crepuscolo sulle alture di Anacapri. Celebreremo
così, simbolicamente, la fine dell'amore
normale.
</p>

<p>
<span class="pagenum" id="Page_102">[102]</span>
</p>

<p>
Che faceva mai Castretta? Lo sentimmo
tra i piedi, sdraiato, immobile. Era svenuto!
</p>
</div>

<div class="chapter">
<p>
<span class="pagenum" id="Page_103">[103]</span>
</p>

<h2 title="10. Il Controveleno"><a id="cap10"></a>
IL CONTROVELENO
<span class="smaller">X.</span>
</h2>

<p>
La sera stessa, il primo piroscafo in
partenza ci portò a Napoli. Eravamo nauseati
dall'indigestione di tutto quel passatismo
frollo e contronatura. Bisognava
al più presto rinfrescare le nostre sensibilità
futuriste in un'atmosfera sana di belle
donne gioconde, allegre e voluttuose.
</p>

<p>
Decidemmo senz'altro una visita a Rosa
Stellina, bruna, snella, elegante, chiassosa,
intelligentissima napoletana, canzonettista
rinomata che non cantava quasi mai, navigante
furbissima nelle acque grasse di
Montecitorio, mantenuta, mantenitrice,
<span class="pagenum" id="Page_106">[106]</span>
piena di passioni e di clienti solidi, golosa,
sensuale, allegrissima. Molte Madonne e
molte fotografie di deputati nel suo salotto
rosso, vraiment parisien, diceva lei.
</p>

<p>
Alle otto di sera, nel vicolo ingombro
fra l'acetilene bianca-rossa di due cocomerai
vediamo Rosa Stellina seminuda
nella cornice illuminata della finestra. Una
risata larga. Un morbido saluto col braccio
nudo ben tornito appetitosissimo.
</p>

<p>
In quattro balzi su per le scale, porta
aperta, gridi di bimbi, il fox-terrier come
un bolide tra le gambe; e siamo ricevuti
da Rosa Stellina, in camicia cortissima,
busto celeste, molto belletto, un bacio all'uno
e all'altro.
</p>

<p>
— Ti presento mia sorella. Le ho dato
il nome di Mirandolina, ti piace?
</p>

<p>
Noi subito, in coro;
</p>

<p>
— Magnifico. Sta bene al suo tipo di bellezza.
Un vero capolavoro! Bellissima,
come te! Brava! Brava!
</p>

<p>
Facciamo a Rosa innumerevoli elogi
come se avesse lei stessa partorito sua
sorella in quel momento.
</p>

<p>
— Cara Rosa, abbiamo bisogno di te,
di Mirandolina e di sei altre tue amiche
scelte da te fra le più spiritose e le più
<span class="pagenum" id="Page_107">[107]</span>
allegre, per domani sera. Ti spiego subito.
Offriamo un banchetto a degli amici parigini.
Dunque, bellezza, eleganza, niente
musi, niente smorfie, cose da pazzi, contiamo
su di te e sul tuo buon gusto.
</p>

<p>
— Benissimo. Siamo d'accordo. Ci penserò.
Spero di contentarvi. Ve ne andate
di già? Una piccola tazza di thè. J'ai du
thè rouge Saigon.
</p>

<p>
— Niente thè. Troppa fretta. Scappiamo.
Pensa a tutto. Lascia stare il thè rouge.
Non far la parigina, cara napoletana. E
porta con te, domani, tutta Piedigrotta.
</p>
</div>

<div class="chapter">
<p>
<span class="pagenum" id="Page_109">[109]</span>
</p>

<h2 title="11. L'apoteosi wagneriana"><a id="cap11"></a>
L'APOTEOSI WAGNERIANA
<span class="smaller">XI.</span>
</h2>

<p>
Avevamo tutto predisposto per la nostra
partecipazione ai funerali della signora
De Ritten e ci fregavamo allegramente le
mani giungendo sulla piazza di Capri dove
si stava ordinando il corteo tra il vocìo
e lo schioccar di fruste delle carrozzelle.
</p>

<p>
Meraviglioso tramonto di sole già tuffato
nel mediterraneo e che saluta melodiosamente
dal fondo. Il mediterraneo era
infatti il cristallo trascolorante della lampada
solare che si inabissava.
</p>

<p>
<span class="pagenum" id="Page_112">[112]</span>
</p>

<p>
Tutte lo squisitezze e ricercatezze di
tinte rosa, rosalilla, viola, grigioperla brillante,
velluti, amoerri e veli di cielo e di
mare. Sapori di frutta nell'aria con dolce
sugo di pesca ai denti. Rumori leggeri
che seguono le centomila pieghe di una
brezza vestita da Poiret. Crepuscolo elegantissimo,
pieno di mani femminili lunghissime,
erranti per soffocare delicatamente
le bocche roventi sguaiate, divine
che cantano sul golfo.
</p>

<p>
Canzoni napoletane aperte come braccia
nude e richiuse a ventaglio, metalliche,
danzanti trionfalmente sul vasto tamburo
orizzontale del golfo.
</p>

<p>
Canzoni napoletane scagliate con febbre
e delirio sulla carne calda elastica sospirante
dell'aria. Canzoni napoletane trascinate
da catene lievipesanti di singhiozzi
che ridono.
</p>

<p>
Canzoni che hanno la morbida curva
estenuata del golfo.
</p>

<p>
Canzoni dense come una rosea crema,
spalmate sulla durezza del mare o dilaganti
come un olio negli echi lontanissimi,
orecchie che tremano.
</p>

<p>
Per permettere la distribuzione dei congressisti
<span class="pagenum" id="Page_113">[113]</span>
nello carrozzelle, il carro funebre
s'era fermato al principio della strada di
Anacapri con la scorta di musicisti silenziosi.
</p>

<p>
Cohn-Frou-frou non aveva trovato posto.
Lo invitammo noi nella nostra carrozzella
ed egli si sedette tra noi dicendo:
</p>

<p>
— Vous n'êtes pas gros, je trouverai
toujours une petite place pour mon petit
popo.
</p>

<p>
Ricard che dirigeva il corteo diede il
segnale della partenza. L'orchestra iniziò
la Marcia Funebre di Siegfried. Subito
uno squarciamento di ottoni, tamburo e
timpani, con relativo ruzzolamento di
casseruole epiche, giù giù tra le ville, nei
vigneti fino al tondo orizzonte marino
che rivomitò fuori un po' di sole dal
disgusto. Venti carrozzelle portanti ognuna
due congressisti. Si saliva con la notte e
le prime stelle. I cocchieri ritmavano la
<i>Marcia Funebre</i> con degli Haah! Haah!
gutturalissimi per incitare le loro rozze
riformate.
</p>

<p>
<i>Marcia funebre (Ottoni, Contrabassi,
Corni inglesi)</i>: Tururururururùm! Tururururururùm!
</p>

<p>
<span class="pagenum" id="Page_114">[114]</span>
</p>

<p>
<i>I congressisti in coro accompagnando
i violini sul tema di Siegfred</i>:
</p>

<p class="spaced4">
Seueueuls!
</p>

<p class="spaced3">
Enfiiiiin!
</p>

<p class="spaced2">
Enfiiiiiin!
</p>

<p>
Enfiiiiiiin!
</p>

<p>
<i>L'orchestra</i>: Turururururùm! Tururururùm!
</p>

<p>
<i>I cocchieri</i>: Haaaah! Haaaah!
</p>

<p>
<i>I congressisti</i>:
</p>

<p class="spaced4">
Seueueuls!
</p>

<p class="spaced3">
Enfiiiiin!
</p>

<p class="spaced2">
Enfiiiiiin!
</p>

<p>
Enfiiiiiiin!
</p>

<p>
<i>I cocchieri</i>: Haaaah! Haaaah!
</p>

<p>
<i>I congressisti</i>: Loin-in des feeeeemmes!
</p>

<p>
L'orchestra tacque. Il golfo riprese il
suo dominio suggestivo.
</p>

<p>
Il corteo rasentava a sinistra muraglioni
di rocce il cui bassoventre sembrava avere
un buco pieno di bragia: ed era la grande
nicchia della famosa Madonna di Lourdes,
regalata a Capri da un ricco napoletano
<span class="pagenum" id="Page_115">[115]</span>
evidentemente preoccupato di creare una
brutale stonatura religiosa internazionale.
</p>

<p>
Tremolante palpitazione di cento fiamme
di candele, timide, delicatissime, femminili
nelle mani ruvide del vento caldo,
sotto e intorno alla squisita Madonna
francese, bianca, mani aperte, lungo fiocco
azzurro sensuale ricadente sul ventre.
</p>

<p>
Alla nostra destra la strada era tutta
a balconi strapiombanti in mare. Davanti
a una balaustra due ombre erano fuse
nell'ombra crescente: i loro spiriti abbracciavano
senza dubbio in quell'istante il
più imponente silenzio marino, il cielo più
vasto e le più sfrenate costellazioni. Quella
virile, enorme dello Scorpione, simile ad
una colossale S di diamanti zannuta, si
scagliava ferocemente contro Ischia.
</p>

<p>
Cohn-Frou-frou disse:
</p>

<p>
— Preferisco il silenzio a quella pessima
orchestra. Tutto sbagliato. Tempi
troppo larghi. Ottoni troppo ruvidi. Come
siamo lontani dalle belle esecuzioni di
Toscanini!
</p>

<p>
Ci fu un ingombro di carrozze. La
nostra si fermò a fianco con quella di
Pietrachiara e di Ladolce. Questi diceva
all'amico:
</p>

<p>
<span class="pagenum" id="Page_116">[116]</span>
</p>

<p>
— Bisogna che ti legga la lettera infame
che mia moglie mi scrive da Parigi.
</p>

<p>
Pietrachiara accendeva dei cerini.
</p>

<p>
— Ascolta:
</p>

<p>
“Mon pauvre ami, je sais ce que tu es
allé faire à Capri avec le fameux Congrès.
Mais je suis une femme qui se respecte
et je ne te ferai pas de scène de
jalousie. Tout simplement je te déclare
que je n'aime pas les saligauds. Je te
quitte et je m'en vais avec Richard. Ce
n'est pas la peine que tu feignes des
sentiments de paternité pour ceux que tu
appelle tes enfants. Tu m'as épousée
pour avoir une etiquette d'homme normal
et pour avoir...... des enfants. Tu aurais
dû prendre une couveuse. Mes enfants
m'appartiennent et je les emporte avec
moi. Son vrai père, Richard, s'en chargera...„
Pensa, che donna immonda avevo
per compagna! Quanta volgarità! Ho orrore
di averla conosciuta! Mi sembra di
esser tutto sporco di quei contatti, che
furon brevi per fortuna. Voglio stracciare
questa lettera in mille pezzi. E bruciamoli!
M'hanno sporcato le dita. Mi sembra che
questa bella notte ne sia tutta insudiciata!
</p>

<p>
<span class="pagenum" id="Page_117">[117]</span>
</p>

<p>
La lettera arse nel piccolo rogo di
cerini, sotto le stelle.
</p>

<p>
— Oh! Ti compiango mio caro Ladolce!
smorfieggiò Pietrachiara. Hai avuto torto
di concedere il tuo corpo a quella donnaccia!
Io sono il marito spirituale, soltanto
<i>spirituale</i> di mia moglie!... Debbo
confessare che è sempre stata molto riservata
e piena di tatto. Figurati che mi
raccontava le sue avventure amorose per
eccitarmi colla gelosia. Povera cretina!
Quante ne ho sapute! Come sono volgari
gli uomini normali!
</p>

<p>
Intanto giù all'Albergo della Grotta
Bleu, Castretta aveva quaranta gradi di
febbre. Avevamo visto infatti la mattina
la cameriera entrare in camera sua con
enormi blocchi di ghiaccio. Pare che si
temesse una commozione cerebrale.
</p>
</div>

<div class="chapter">
<p>
<span class="pagenum" id="Page_119">[119]</span>
</p>

<h2 title="12. La nuova religione internazionale"><a id="cap12"></a>
LA NUOVA RELIGIONE
INTERNAZIONALE
<span class="smaller">XII.</span>
</h2>

<p>
Nel buio sulla piazza di Anacapri il
corteo si fermò. I congressisti scesero
dalle vetture e seguirono per un sentiero
di montagna la bara portata a braccia da
Werkopfen-Pomponnette, il Conte Ladolce,
Ricard e Markoff. I quattro grassoni sbuffavano
nello sforzo inciampando nelle
pietre. Il più alto dei quattro, Ladolce,
rovesciava senza volerlo tutto il peso su
Markoff, il più basso, che sosteneva
l'angolo opposto al suo.
</p>

<p>
Uff!... Ah!... Attention!... Prenez
garde! A droite! Attenti!... Uff!...
</p>

<p>
<span class="pagenum" id="Page_122">[122]</span>
</p>

<p>
L'orchestra eseguiva ora l'Incantesimo
del Fuoco della Walkiria, sotto la direzione
di Cohn Frou-frou che gesticolava
freneticamente, con tale impeto e con tale
delirio da non sentire i fugaci e spiritosissimi
pernacchi che un suonatore di
cornetta napoletano insinuava a quando
a quando nel celebre squarcio sinfonico.
</p>

<table class="pernacchi" summary="">
 <tr>
  <td>&nbsp;</td> <td>tii—</td>
 </tr>
 <tr>
  <td>&nbsp;</td> <td>&nbsp;</td> <td>raa—</td>
 </tr>
 <tr>
  <td>—&gt;</td> <td>&nbsp;</td> <td>&nbsp;</td> <td>rii</td>
 </tr>
 <tr>
  <td><i>prrr</i></td> <td>&nbsp;</td> <td>&nbsp;</td> <td>|</td>
 </tr>
 <tr>
  <td>—&gt;</td> <td>&nbsp;</td> <td>&nbsp;</td> <td>raa</td>
 </tr>
 <tr>
  <td><i>prrr</i></td> <td>&nbsp;</td> <td>&nbsp;</td> <td>|</td>
 </tr>
 <tr>
  <td>—&gt;</td> <td>&nbsp;</td> <td>&nbsp;</td> <td>raa</td>
 </tr>
</table>

<p>
Sull'estrema alta terrazza a picco di Capri
fu deposta la bara. De Ritten si avanzò
e con voce fredda pronunciò il seguente
discorso funebre nel vasto silenzio notturno
del Mediterraneo. Le scogliere avevano
risate bianche. La luna si era velata
pudicamente. Le stelle sole, neutrali e pacifiste,
ascoltavano con finta serietà.
</p>

<p>
“Cari miei consanguinei, — la storia dell'Umanità
si divide in due grandi periodi:
il periodo ellenico e il periodo germanico.
Il primo tutto illuminato dal genio di
<span class="pagenum" id="Page_123">[123]</span>
Platone insegnò al mondo ad amare i placidi
conviti rallegrati dai giovinetti mondi
e perfetti, lontano dalle vergini e dalle
donne col loro triste simbolo mensile di
strage. Il secondo periodo, più glorioso
del primo, cominciò a Berlino colla bella
figura eroica di Eulemburg profetizzata da
Wagner nel personaggio di Parsifal.
</p>

<p>
“Eulemburg, nostro maestro di soavità,
che seppe cumulare le due ponderose nobili
cariche di ambasciatore a Vienna e
di amico intimo del Kaiser. È doveroso
rievocare qui l'ombra di Eulemburg e del
suo amico Krupp, qui a Capri dove essi
scrissero in intima collaborazione le due
opere capitali: <i>Rapporti tra le curve del
mondo e la separazione dei sessi, e, L'espansione
sferica del commercio germanico</i>.
Qui a Capri io ebbi l'onore di vedere
quei due grandi uomini vestiti di un
lieve peplum tessuto su telaio penelopico
da loro medesimi, seduti su due sedie
curùli, sulla spiaggia, intenti a leggere
l'uno Virgilio, l'altro Omero.
</p>

<p>
“Disgraziatamente quel periodo beato
fu interrotto dalle sozzure dell'infame
Harden. La guerra dei sessi scoppiò a
Berlino. Voi ricordate senza dubbio la
<span class="pagenum" id="Page_124">[124]</span>
nobile difesa e glorificazione della nostra
religione che un grande chirurgo scrisse
e pubblicò sul Berliner Tageblatt. Egli
nobilitava la nostra santa anormalità firmandosi
in nome di dodicimila omosessuali.
Ricordo tra quelle firme i nomi illustri
dei maggiori musicisti.
</p>

<p>
“Nondimeno la battaglia fu perduta per
noi, il mondo ripiombò nei ributtanti
amori normali. Le ombre dei nostri padri
venerati: Narciso, Platone, Cristo e Leonardo
da Vinci, si velarono di orrore. Gli
uomini, di brutalità in brutalità, discesero
sino alla guerra.
</p>

<p>
“Ma il nostro Congresso Rosa salverà
di nuovo l'umanità. Quando questo cadavere
si sarà sprofondato laggiù nelle acque
del bagno di Tiberio, magicamente la
guerra finirà e la nuova religione della
distinzione, dell'eleganza, delle nostalgie
raffinate e della musica classica pacificherà
il mondo.
</p>

<p>
“Vivremo beati nelle dolci penombre
delle rovine illustri, in soffici costumi
fluttuanti, gesti moderati, parole in sordina.
</p>

<p>
“Passeremo dei pomeriggi prelibati in
compagnia di quei purissimi artisti che
<span class="pagenum" id="Page_125">[125]</span>
sono i grandi sarti di Londra, fra le stoffe
rare, i pizzi stupefacenti e le biancherie
preziose. Vestirsi bene. Amare il proprio
corpo perfettamente vestito, sentirlo elogiato
da un amico intelligente, ecco la
suprema voluttà! Ah! come sono lontane
le belle regate di Cambridge fra tanti corpi
mirabili di giovani che non pensano mai
alla donna!... Presto le donne saranno
espulse da Capri..., paradiso terrestre e
nostra capitale. Per governarla sceglieremo
i più belli uomini del mondo. Noi siamo
i migliori uomini politici e i migliori diplomatici
poichè non siamo mai turbati
nè distratti dalla donna, sempre più o
meno brutta, antiestetica, pesante, sudicia,
piena di salive e di sudori inutili, gonfia
come un otre dalla cretinissima maternità,
sempre ingombra e orlata di marmocchi.
</p>

<p>
La donna non sa apprezzare la musica
degli immortali Bach e Beethoven nè i
quadri dei grandi primitivi nè il divino
settecento. La donna è sempre avvelenata
da un desiderio futurista di progresso e
di originalità. Essa ama la forza irruente,
il tumulto, la battaglia, la velocità, la durezza,
gli aeroplani e la violenza guerriera
del maschio.
</p>

<p>
<span class="pagenum" id="Page_126">[126]</span>
</p>

<p>
La donna ama gli eroi. Un eroe è sempre
mal vestito. Un eroe ha necessariamente
le mani sporche. Non soltanto gli
eroi hanno le dita malcurate ma si rosicchiano
le unghie nell'impazienza feroce
dell'attacco.
</p>

<p>
Noi amiamo la vigliaccheria, la pace ad
ogni costo, le passeggiate archeologiche,
gli amorevoli conversari tra uomini, l'antica
Grecia e la sterilità. Abbasso le donne!
Viva l'Internazionale Fisiologica! Viva la
Nuova Religione che disarmerà per sempre
l'Umanità!„
</p>

<p>
— Bravooooo!! Bravooooo!.... Giù....
Buttiamo l'ultima Donna in mare!... — urlò
con voce acutissima Pietrachiara. Poi,
con una violenza piena di stizza, spinse
giù la bara che capitombolando rumorosamente
di pietra in pietra, precipitò giù
a picco nel mare con un gran toooonfo.
</p>
</div>

<div class="chapter">
<p>
<span class="pagenum" id="Page_127">[127]</span>
</p>

<h2 title="13. L'intervento"><a id="cap13"></a>
L'INTERVENTO
<span class="smaller">XIII.</span>
</h2>

<p>
Mentre il corteo si era avviato a piedi
dalla piazza di Anacapri, noi avevamo
raggiunto Rosa Stellina che attendeva in
un villino con sua sorella Mirandolina e
le sue belle amiche Mimì Cocò, Fanfrellicche,
Bianca Sfiziosa, Maria Tamburello,
Vera Argentina e Paolina Shrapnel. Nel
buio, fra le vigne e gli ulivi, un chiasso
di baldoria ci denunciò la villetta dove le
donne ci aspettavano vuotando bottiglie e
bottiglie di Capri rosso. Quasi tutte ubbriache.
</p>

<p>
Come dunque dirigere la manovra con
<span class="pagenum" id="Page_130">[130]</span>
simili truppe scatenate? Ma ci seguirono
tutte in silenzio, affascinate dal complotto.
Per un sentiero scosceso, tortuoso e buio,
con molti inciampi e molti equilibrismi
giungemmo, senza svelare la nostra presenza,
a qualche metro dai congressisti.
Dei massi ci mascheravano.
</p>

<p>
Il cuore in gola e trattenendo il respiro,
ascoltammo la fine del discorso di De Ritten.
Poi, il tonfo della bara nel mare.
Sussurrrrrrri frusssssciaaaanti sulle scogliere.
Odori acidi di bromo, jodio, sale
e resina.
</p>

<p>
L'enorme respiro russante del Mediterraneo.
Tre goccie oblunghe di suono caddero
da una liquida campana lontanissima.
Alla quarta sferrammo l'attacco, scagliandoci
con tutte le donne, braccia alzate,
scarmigliate, i seni nudi, contro i congressisti.
</p>

<p>
Tafferuglio. Gesticolazione fumosa nella
penombra stellare. Pugni, guaiti terrorizzati.
Crolli di corpi uno sull'altro. Lacerazione
fischiante di stoffe. Corpo a corpo.
Capitomboli. Rotolii fra le pietre.
</p>

<p>
— Oh dio! Siamo assaliti! Son ferito!
I briganti! Ma son donne! Come salvarci!
Aiuto! Aiuto!
</p>

<p>
<span class="pagenum" id="Page_131">[131]</span>
</p>

<p>
— Macchè aiuto! — gridava Rosa
Stellina. — Abbasso la concorrenza sleale!
</p>

<p>
I più agili fuggirono su per la montagna!
Ma i più grassi furono sopraffatti
a terra sotto i pugni e gli schiaffi delle
donne inferocite.
</p>

<p>
Werkopfen, quasi svenuto, subiva come
un materasso la pressione irruente e le
unghie della forte bolognese Maria Tamburello
e della nervosissima scattante e
mordente Vera Argentina.
</p>

<p>
Markoff girava come un rullo da spianar
le strade, sotto le spinte e i calci allegri
di Fanfrellicche che seminuda trascinava
la sua toilette a brandelli aizzando
le compagne:
</p>

<p>
— Sara! Maria! Vera! presto, venite
quì! Bisogna buttarlo giù nel mare, questo
porcone! Com'è buffo! Venite! Venite!
Venite!
</p>

<p>
Markoff guaiva:
</p>

<p>
— Per carità! Lasciatemi! Volete del
denaro? Vi darò tutto quel che volete!
Pietà! Pietà!
</p>

<p>
Ma Mimì Cocò e Mirandolina, più ubbriache
delle altre, gli si slanciarono sopra;
</p>

<p>
— La tua vita! La tua pelle vogliamo!
Vogliamo farti la pelle porcone!...
</p>

<p>
<span class="pagenum" id="Page_132">[132]</span>
</p>

<p>
Noi avevamo pensato di fare una burla
atrocemente futurista e una dimostrazione
antipassatista. Ma il vino di Capri aveva
impazzito le donne. La commedia diventava
tragica. Markoff rotolante non era più
che a tre metri dall'abisso. Ci slanciammo
per impedire l'omicidio:
</p>

<p>
— Bada! Fermati, Rosa, Mirandolina!
Perdete la testa! Lasciatelo! Fate attenzione!
</p>

<p>
Disgraziatamente intervennero allora
Paolina Shrapnel e Sfiziosa che vollero
strappare a ogni costo Markoff alle compagne
indemoniate. Fu male. Queste si
rivoltarono come tigri e cominciò una
zuffa sanguinosa a colpi di spillone. Mirandolina
gridava:
</p>

<p>
— Villanaccia! Villanaccia! Cretina!
Ladra! Lo vuoi salvare! Va via! Va via!
È nostro
</p>

<p>
— Come?! A me ladra!!
</p>

<p>
— Sì, ladra, ladra, ladra e spia! Spia!
già tu sei una tedescaccia!
</p>

<p>
Tutte urlarono:
</p>

<p>
— Tedesca! Tedesca! Abbasso! A
morte!
</p>

<p>
— Sì tedesca! l'ho conosciuta a Monaco — gridava
<span class="pagenum" id="Page_133">[133]</span>
Mirandolina — e la sua
amica è viennese, è una corista viennese!
Lo so, lo so io! Ve lo giuro!
</p>

<p>
— È per quello che vuol salvare il
grassone! Giù, giù, buttatelo in mare!
</p>

<p>
La zuffa furibonda si raggomitolò, ruzzolò
sul corpo di Markoff, vacillò sull'orlo
dell'abisso;
</p>

<p>
— Aaaaaaaaaaa!
</p>

<p>
Un urlo terribile. Poi un toonfo nel
male. Markoff era piombato giù, trascinando
con sè la tedesca Paolina Shrapnel
e la viennese Sfiziosa.
</p>
</div>

<div class="chapter">
<p>
<span class="pagenum" id="Page_135">[135]</span>
</p>

<h2 title="14. Telegrammi cifrati e decorazioni"><a id="cap14"></a>
TELEGRAMMI CIFRATI
E DECORAZIONI
<span class="smaller">XIV.</span>
</h2>

<p>
Appena guarito dalla febbre quasi mortale,
Castretta inviava a una altissima autorità
politica, il seguente telegramma cifrato:
</p>

<p>
“Esaurita missione. Escludo seguenti
ipotesi: lega jugoslava, complotto anarchici,
comitato internazionale lavoratori,
cooperativa mondiale Banche, riunione
emissarii nazioni neutrali. Trattasi fondazione
Nuova Religione Internazionale invertiti
omosessuali. Pericolo minore ma
non trascurabile. Invito V. S. provvedere
<span class="pagenum" id="Page_138">[138]</span>
immediatamente ampia distribuzione cocottes
gratuite„.
</p>

<p>
Ventiquattro ore dopo Castretta riceveva
il seguente telegramma cifrato:
</p>

<p>
“Vivissimi rallegramenti. Provvedo subito
stanziando tre milioni. Otterrò per
voi decorazione meritata„.
</p>

<hr class="tbs" />
</div>
<hr class="silver" />
<p>
<span class="pagenum" id="Page_139">[139]</span>
</p>

<div class="ad">
<p>
<i>È uscito</i>:
</p>

<p class="x-large">
GIACOMO CASANOVA
</p>

<p>
MEMORIE
</p>

<p class="pad2">
Scritte da lui stesso tradotte e scelte
secondo il vario interesse
dell'argomento da L. G.
</p>

<p class="pad2 x-small">
MILANO<br />
STUDIO EDITORIALE LOMBARDO<br />
Via Durini, 18<br />
1918
</p>
<hr class="minor" />
</div>

<div class="ad">
<p>
<span class="pagenum" id="Page_140">[140]</span>
</p>

<p>
<i>Prossimamente</i>:
</p>

<p class="large">
BRUNO CORRA
</p>

<p class="x-large pad2">
Perchè ho ucciso
mia moglie
</p>

<p>
ROMANZO
</p>

<p class="pad2 x-small">
MILANO<br />
STUDIO EDITORIALE LOMBARDO<br />
Via Durini, 18<br />
1917
</p>
<hr class="minor" />
</div>

<div class="ad">
<p>
<span class="pagenum" id="Page_141">[141]</span>
</p>

<p>
<i>È uscito</i>:
</p>

<p class="large">
I. M. SYNGE
</p>

<p class="pad2 x-large">
Il Furfantello dell'Ovest
</p>

<p>
Traduzione di C. Linati
</p>

<p class="pad2 x-small">
MILANO<br />
STUDIO EDITORIALE LOMBARDO<br />
Via Durini, 18<br />
1918
</p>
<hr class="minor" />
</div>

<p>
<span class="pagenum" id="Page_142">[142]</span>
</p>

<div class="ad">
<p>
<i>È uscito</i>:
</p>

<p class="large">
BRUNO CORRA
</p>

<p class="pad2 x-large">
SAM DUNN<br />
è morto
</p>

<p class="pad1">
ROMANZO ILLUSTRATO
</p>

<p>
(2ª edizione)
</p>

<p class="pad2 x-small">
MILANO<br />
STUDIO EDITORIALE LOMBARDO<br />
Via Durini, 18<br />
1918
</p>
<hr class="minor" />
</div>

<div class="ad">
<p class="large">
BRUNO CORRA
</p>

<p class="pad2 x-large">
IO
TI AMO
</p>

<p class="pad1">
<i>IL ROMANZO DELL'AMORE MODERNO</i>
</p>

<p class="small">
(Terza Edizione — dal VII al X migliaio)
</p>

<p class="pad2 x-small">
MILANO<br />
STUDIO EDITORIALE LOMBARDO<br />
18, Via Durini, 18
</p>

<p>
<i>Lire 4.</i>
</p>
</div>

<hr class="silver" />

<div class="chapter">
<p>
<span class="pagenum" id="Page_143">[143]</span>
</p>

<p class="center">
Finito di stampare<br />
in Milano<br />
dal tipografo E. BELTRAMI<br />
il 15 Agosto 1918<br />
Via Antonio Scarpa, 5
</p>

<hr class="tbs" />
</div>

<hr class="silver" />

<div class="chapter">
<p class="center large">
<i>RECENTI PUBBLICAZIONI</i>:
</p>

<table class="opere" summary="">
 <tr>
  <td><i>Corra B.</i></td> <td>— Io ti amo (romanzo)</td> <td class="price">L. 4,—</td>
 </tr>
 <tr>
  <td><i>Corra B.</i></td> <td>— Per l'arte nuova</td> <td class="price">3,50</td>
 </tr>
 <tr>
  <td><i>Corra B.</i></td> <td>— Sam Dunn è morto</td> <td class="price">3,—</td>
 </tr>
 <tr>
  <td><i>Corra B.</i></td> <td>— Con mani di vetro</td> <td class="price">3,—</td>
 </tr>
 <tr>
  <td><i>Papini G.</i></td> <td>— Testimonianze</td> <td class="price">5,—</td>
 </tr>
 <tr>
  <td><i>Papini G.</i></td> <td>— 24 Cervelli</td> <td class="price">5,—</td>
 </tr>
 <tr>
  <td><i>Papini G.</i></td> <td>— L'altra metà</td> <td class="price">4,—</td>
 </tr>
 <tr>
  <td><i>Casanova G.</i></td> <td>— Memorie</td> <td class="price">5,—</td>
 </tr>
 <tr>
  <td><i>Wilde O.</i></td> <td>— Poemi in prosa</td> <td class="price">3,50</td>
 </tr>
 <tr>
  <td><i>Romain Rolland</i></td> <td>— Il trionfo della ragione</td> <td class="price">3,50</td>
 </tr>
 <tr>
  <td><i>Pastonchi F.</i></td> <td>— Il campo di grano</td> <td class="price">3,50</td>
 </tr>
 <tr>
  <td><i>Lipparini G.</i></td> <td>— La donna che simulò</td> <td class="price">3,—</td>
 </tr>
</table>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, correggendo senza annotazione
minimi errori tipografici.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

</body>
</html>
